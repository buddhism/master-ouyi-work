<html xmlns:o="urn:schemas-microsoft-com:office:office"
xmlns:w="urn:schemas-microsoft-com:office:word"
xmlns="http://www.w3.org/TR/REC-html40">

<head>
<meta http-equiv=Content-Type content="text/html; charset=big5">
<meta name=ProgId content=FrontPage.Editor.Document>
<meta name=Generator content="Microsoft FrontPage 5.0">
<meta name=Originator content="Microsoft Word 10">
<title>讚禮地藏菩薩懺願儀</title>
<!--[if gte mso 9]><xml>
 <o:DocumentProperties>
  <o:Author>蕅益大師</o:Author>
  <o:Template>Normal</o:Template>
  <o:LastAuthor>purelotus</o:LastAuthor>
  <o:Revision>2</o:Revision>
  <o:TotalTime>126</o:TotalTime>
  <o:Created>2005-11-17T05:18:00Z</o:Created>
  <o:LastSaved>2005-11-17T05:18:00Z</o:LastSaved>
  <o:Pages>1</o:Pages>
  <o:Words>721</o:Words>
  <o:Characters>4114</o:Characters>
  <o:Company>mychat</o:Company>
  <o:Lines>34</o:Lines>
  <o:Paragraphs>9</o:Paragraphs>
  <o:CharactersWithSpaces>4826</o:CharactersWithSpaces>
  <o:Version>10.6735</o:Version>
 </o:DocumentProperties>
</xml><![endif]--><!--[if gte mso 9]><xml>
 <w:WordDocument>
  <w:SpellingState>Clean</w:SpellingState>
  <w:PunctuationKerning/>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>2</w:DisplayVerticalDrawingGridEvery>
  <w:Compatibility>
   <w:SpaceForUL/>
   <w:BalanceSingleByteDoubleByteWidth/>
   <w:DoNotLeaveBackslashAlone/>
   <w:ULTrailSpace/>
   <w:DoNotExpandShiftReturn/>
   <w:AdjustLineHeightInTable/>
   <w:BreakWrappedTables/>
   <w:SnapToGridInCell/>
   <w:WrapTextWithPunct/>
   <w:UseAsianBreakRules/>
   <w:UseFELayout/>
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
 </w:WordDocument>
</xml><![endif]-->
<style>
<!--
 /* Font Definitions */
 @font-face
	{font-family:新細明體;
	panose-1:2 2 3 0 0 0 0 0 0 0;
	mso-font-alt:PMingLiU;
	mso-font-charset:136;
	mso-generic-font-family:roman;
	mso-font-pitch:variable;
	mso-font-signature:3 137232384 22 0 1048577 0;}
@font-face
	{font-family:"\@新細明體";
	panose-1:2 2 3 0 0 0 0 0 0 0;
	mso-font-charset:136;
	mso-generic-font-family:roman;
	mso-font-pitch:variable;
	mso-font-signature:3 137232384 22 0 1048577 0;}
 /* Style Definitions */
 p.MsoNormal, li.MsoNormal, div.MsoNormal
	{mso-style-parent:"";
	margin-bottom:.0001pt;
	mso-pagination:none;
	font-size:12.0pt;
	font-family:"Times New Roman";
	mso-fareast-font-family:新細明體;
	mso-font-kerning:1.0pt; margin-left:0cm; margin-right:0cm; margin-top:0cm}
 /* Page Definitions */
 @page
	{mso-page-border-surround-header:no;
	mso-page-border-surround-footer:no;}
@page Section1
	{size:595.3pt 841.9pt;
	margin:72.0pt 90.0pt 72.0pt 90.0pt;
	mso-header-margin:42.55pt;
	mso-footer-margin:49.6pt;
	mso-paper-source:0;
	layout-grid:18.0pt;}
div.Section1
	{page:Section1;}
-->
</style>
<!--[if gte mso 10]>
<style>
 /* Style Definitions */
 table.MsoNormalTable
	{mso-style-name:表格內文;
	mso-tstyle-rowband-size:0;
	mso-tstyle-colband-size:0;
	mso-style-noshow:yes;
	mso-style-parent:"";
	mso-padding-alt:0cm 5.4pt 0cm 5.4pt;
	mso-para-margin:0cm;
	mso-para-margin-bottom:.0001pt;
	mso-pagination:widow-orphan;
	font-size:10.0pt;
	font-family:"Times New Roman"}
</style>
<![endif]-->
</head>

<body lang=ZH-TW style='tab-interval:24.0pt;text-justify-trim:punctuation'>

<div class=Section1 style='layout-grid:18.0pt'>

<p class=MsoNormal><font size="7" color="#800080">
<span lang=EN-US style='font-family:新細明體'>讚禮地藏菩薩懺願儀<br>
</span></font><span lang=EN-US style='font-size:16.0pt;font-family:新細明體'>明菩薩沙彌古吳智旭述<br>
　</span></p>

<hr>

<p class=MsoNormal><span lang=EN-US style='font-size:16.0pt;font-family:新細明體'>
　　行者淨身口意。至尊像前。應念我及眾生。積迷造罪。無救無歸。大士洪慈。為歸為救。又念大士法身。及十方三寶。體常&#24487;滿。無所不在。與我現前心性。平等無二。起深信解。如奉慈顏。敷具拱立。唱云。<br>
　　
一切恭敬。<br>
　　
一心頂禮。十方常住三寶。（總一禮已</span><span style='font-size:16.0pt;font-family:新細明體'>是諸眾等。各各胡跪。嚴持香華。如法供養。唱云。）<span
lang=EN-US><br>
　　
願此香華雲。&#24487;滿十方界。供養一切佛。尊法諸賢聖。無邊佛土中。受用作佛事。（至此停唱。燒香散華。至心想云。一切佛法僧寶。體常&#24487;滿。無所不在。願令以此香華。等同法性。普熏一切諸佛剎土。施作佛事。十方一切供具。無時不有。我今當以十方所有。一切種種香華瓔珞幢旛寶蓋。諸珍妙飾。種種音樂。燈明燭火。飲食衣服。臥具湯藥。乃至盡十方所有。一切種種莊嚴供養之具。憶想遙擬。普共眾生。奉獻供養。一切世界中。有修供養者。我今隨喜。若未修供養者。願淂開導。令修供養。又願我身。速能&#24487;至一切剎土。於一一佛法僧所。各以一切種種莊嚴供養之具。共一切眾生等持奉獻。供養一切諸佛。法身色身舍利形像。浮圖廟塔。一切佛事。供養一切所有法藏。及說法處。供養一切賢聖僧眾。願共一切眾生。修行如是供養已。漸得成就六波羅蜜。四無量心。深知一切法。本來寂靜。無生無滅。一味平等。離念清淨。畢竟圓滿。想已起云。）<br>
　　供養已。一切恭敬。（一禮已。次複合掌。讚云。）<br>
　　
南無地藏菩薩摩訶薩。以神通力。現聲聞像。是諸微妙。功德伏藏。是諸解脫。珍寶出處。是諸菩薩。明淨眼目。是趨涅槃。商人導首。如如意珠。雨眾財寶。隨所希求。皆令滿足。照行善者。猶如朗日。照失道者。猶如明炬。除煩惱熱。如月清涼。渡四流者。為作橋樑。趨彼岸者。為作船筏。伏諸外道。如師子王。降諸天魔。如大龍象。護諸怖畏
。如親如友。防諸怨</span>敵。如&#22733;如城。救諸危難。猶如父母。藏諸怯劣。猶若叢林。令諸有情。善根不壞。現妙境界。令眾欣悅。勸發有情。增上慚愧。求福慧者。令具莊嚴。能無功用。轉大法輪。殊勝功德。不能測量。久修堅固。大願大悲。勇猛精進。過諸菩薩。於一食頃。至心歸依。稱名念誦。禮拜供養。能令一切。皆離憂苦。求諸所願。速得滿足。安置生天。涅槃之道。故我一心。歸命頂禮。（讚已。一禮。添香。致敬。唱云。）<span
lang=EN-US><br>
　　一心頂禮。本師釋迦牟尼如來。（拜下想云。能禮所禮性空寂。感應道交難思議。我此道場如帝珠。釋迦如來影現中。我身影現如來前。頭面接足歸命禮。　下皆如此唯改佛名。）<br>
　　一心頂禮。過去師子奮迅具足萬行如來。覺華定自在王如來。<br>
　　一心頂禮。一切智成就如來。清淨蓮華目如來。<br>
　　一心頂禮。無邊身如來。寶性如來。波頭摩勝如來。師子吼如來。<br>
　　一心頂禮。寶勝如來。寶相如來。袈裟幢如來。大通山王如來。<br>
　　一心頂禮。淨月佛。山王佛。智勝佛。淨明王佛。智成就佛。無上佛。妙聲佛。滿月佛。月面佛。如是等不可說諸佛如來。<br>
　　一心頂禮。拘留孫佛。毗婆尸佛等七佛如來。<br>
　　一心頂禮。普光佛等五十三佛如來。<br>
　　一心頂禮。過去殑伽沙等諸</span>佛如來。<span lang=EN-US><o:p></o:p></span></span></p>

<p class=MsoNormal><span style='font-size:16.0pt;font-family:新細明體'>　　一心頂禮。忉利天宮十方集會無量世界。不可說不可說一切諸佛如來。<span
lang=EN-US><br>
　　一心頂禮。未來淨住世界安樂劫中無相如來。及十方三世一切諸佛如來。<br>
　　一心頂禮。十方一切諸佛所有色身舍利形像浮圖廟塔一切佛事。<br>
（想云。諸佛法身如虛空。化事住世難思議。我皆影現化事前。一一皆悉歸命禮。）<o:p></o:p></span></span></p>

<p class=MsoNormal><span style='font-size:16.0pt;font-family:新細明體'>　　一心頂禮。地藏菩薩本願經。<span
lang=EN-US>大乘大集地藏十輪經。占察善惡業報經。及十方三世一切法藏。<br>
（總三禮想云。真空法界如虛空。常住法寶難思議。我皆影現法寶前。莫不皆悉歸命禮。）<br>
　　一心頂禮。文殊師利菩薩。財首菩薩。定自在王菩薩摩訶薩。（想偈如佛。但改菩薩名字。下皆倣此。）<br>
　　一心頂禮。無盡意菩薩。解脫菩薩。普賢菩薩摩訶薩。<br>
　　一心頂禮。普廣菩薩。觀世音菩薩。虛空藏菩薩摩訶薩。<br>
　　一心頂禮。好疑問菩薩。彌勒</span></span><span lang=EN-US style='font-size:16.0pt;font-family:新細明體'>菩薩。金剛藏菩薩。堅淨信菩薩摩訶薩。<br>
　　一心頂禮。十方三世一切菩薩摩訶薩。<br>
　　一心頂禮。憍陳那尊者。優婆離尊者。目乾連尊者。一切聲聞緣覺賢聖僧。<br>
　　一心頂禮。忉利宮中。分身來集。地藏菩薩摩訶薩。<br>
　　一心頂禮。大集會中。現聲聞相地藏菩薩摩訶薩。<br>
　　一心頂禮。占察經中善安慰</span><span style='font-size:16.0pt;font-family:新細明體'>說地藏菩薩摩訶薩。<span
lang=EN-US><br>
　　一心頂禮。入能發智定地藏菩薩摩訶薩。<br>
　　一心頂禮。入具足無邊智定地藏菩薩摩訶薩。<br>
　　一心頂禮。入具足清淨智定地藏菩薩摩訶薩。<br>
　　一心頂禮。入具足慚愧智定地藏菩薩摩訶薩。<br>
　　一心頂禮。入具足諸乘明定地藏菩薩摩訶薩。<br>
　　一心頂禮。入無憂神通明定</span>地藏菩薩摩訶薩。<span
lang=EN-US><br>
　　一心頂禮。入具足勝通明定地藏菩薩摩訶薩。<br>
　　一心頂禮。入普照諸世間定地藏菩薩摩訶薩。<br>
　　一心頂禮。入諸佛燈炬明定地藏菩薩摩訶薩。<br>
　　一心頂禮。入金剛光定地藏菩薩摩訶薩。<br>
　　一心頂禮。入智力難推伏定地藏菩薩摩訶薩。<br>
　　一心頂禮。入電光明定地藏</span>菩薩摩訶薩。<span
lang=EN-US><br>
　　一心頂禮。入具足上妙味定地藏菩薩摩訶薩。<br>
　　一心頂禮。入具足勝精氣定地藏菩薩摩訶薩。<br>
　　一心頂禮。入上妙諸資具定地藏菩薩摩訶薩。<br>
　　一心頂禮。入無諍智定地藏菩薩摩訶薩。<br>
　　一心頂禮。入能引勝踴躍定地藏菩薩摩訶薩。<br>
　　一心頂禮。入具足世路光定</span>地藏菩薩摩訶薩。<span
lang=EN-US><br>
　　一心頂禮。入善住勝金剛定地藏菩薩摩訶薩。<br>
　　一心頂禮。入增上觀勝幢定地藏菩薩摩訶薩。<br>
　　一心頂禮。入具足慈悲聲定地藏菩薩摩訶薩。<br>
　　一心頂禮。入引集諸福德定地藏菩薩摩訶薩。<br>
　　一心頂禮。入海電光定地藏菩薩摩訶薩。<br>
　　一心頂禮。能入如是殑伽沙</span>等諸定成熟一切有情地藏菩薩摩訶薩。<span
lang=EN-US><br>
　　一心頂禮。以諸定力除刀兵劫地藏菩薩摩訶薩。<br>
　　一心頂禮。以諸定力除疫病劫地藏菩薩摩訶薩。<br>
　　一心頂禮。以諸定力除饑饉劫。地藏菩薩摩訶薩。<br>
　　（禮竟。如前想偈畢。復作是念。）<br>
　　（我及眾生。無始常為。三業六根。重罪所障。不見諸佛。不知出要。但順生死。不知妙理。我今雖知。猶與眾生。同為一切。重罪所障。今對地藏十方佛前。普為眾生。歸命懺悔。惟願加護。令障消滅。）<br>
　　（作是念已。胡跪。唱言。）<br>
　　
普為法界一切眾生。悉願斷除三障。歸命懺悔。<br>
　　（唱已。五體投地。復作是念。）<br>
（我與眾生。無始來今。繇愛見故。內計我人。外加惡友。不隨喜他。一毫之善。惟&#24487;三業。廣造眾罪。事雖不廣。惡心&#24487;佈。晝夜相續。無有間斷。覆諱過失。不欲人知。不畏惡道。無慚無愧。撥無因果。故於今日。深信因果。生重慚愧。生大怖畏。發露懺悔。斷相續心。發菩提心。斷惡修善。勤策三業。翻昔重過。隨喜凡聖。一毫之善。念十方佛。有大福慧。能救拔我。及諸眾生。從二死海。置三德岸。從無始來。不知諸法。本性空寂。廣造眾惡。今知空寂。為求菩提。為眾生故。廣修諸善。&#24487;斷眾惡。惟願地藏。慈悲攝受。）<br>
　　（作是念已。應起胡跪。唱言。）<br>
　　
至心懺悔我弟子（某甲）與法界眾生。自迷法性。枉受輪迴。無明覆心。不知出要。懷聰明慢。自實愚癡。聞大乘法。謬生空</span></span><span lang=EN-US style='font-size:16.0pt;font-family:新細明體'>解。撥無因果。斷滅善根。遠離正信。遠離正願。離正意樂。及以正見。遠善知識。好處好時。遠離淨戒。正定正慧。隨逐惡友。起諸邪見。造身語意。無量罪業。或復毀謗。大乘正法。或復毀謗。獨覺乘法。或復毀謗。聲聞乘法。障蔽隱沒。不令流布。或復於彼。諸佛弟子。若是法器。若非法器。具戒破戒。下至無戒。著片袈裟。剃鬚髮者。多行忿恨。訶罵毀辱。譏刺誹

謗。隱善揚惡。以麤惡言。期剋迫愶。打棒傷害。侵奪衣&#37474;。侵奪資生。絕其飲食。退令還俗。脫其袈裟。枷鎖繫縛。禁閉牢獄。輕慢觸惱。令不安樂。奪窣堵波。及僧祇物。十惡五逆。至一闡提。乘此業緣。於無量劫。墮諸惡趣。備歷三塗。受種種苦。痛楚難言。設得值遇。無量諸佛。及大菩薩。親承供養。發露懺除。復更護持。無量道法。修學無量。難行苦行。由彼業障。有餘未盡。令我等輩。未能證得。安樂涅槃。未能證得。三摩地門。殊勝功德。今向</span><span lang=EN-US style='font-size:16.0pt;font-family:新細明體'><br>
　　地藏菩薩摩訶薩。及諸佛世尊。發大乘心。弘如來教。為令此土。三寶種性。威德熾盛。久住世故。為欲摧滅。一切眾生。堅固煩惱。令無餘故。與諸眾生。復深慚愧。發露懺悔。求悉消除。惟願<br>
</span><span style='font-size:16.0pt;font-family:新細明體'>　</span><span lang=EN-US style='font-size:16.0pt;font-family:新細明體'>　十方諸大慈尊。及地藏大士。哀愍覆護。濟拔我等。令此罪障。皆得除滅。永不復受。惡趣苦果。我等今者。對世尊前。及與大士以至誠心。發真誓願。從今以去。乃至菩提。常願不遇。如是惡緣。決定不造。如是重罪。終不毀謗。諸佛正法。亦不觸惱。諸出家人。必不挑壞。眾生法眼。亦不斷滅。三寶種性。惟願<br>
　　世尊。及與大士。攝受證知。所發誓願。令我等早成十法。及成十輪。獲得無罪。正路法忍。</span><span style='font-size:16.0pt;font-family:新細明體'>於三乘法。若三乘人。及非法器。得無誤失。於大乘法。昇進無轉。利慧勝福。常得增長。於一切定。諸陀羅尼。諸忍諸地。速得自在。常得值遇。諸善知識。常得不離。見一切佛。及諸菩薩。聲聞弟子。不離聞法。不離親近。供養眾僧。於諸善根。常能精進。菩提行願。無厭足心。先所造惡。摧壞散滅。速能證得。無上法輪。善巧方便。成熟眾生。皆令獲得。利益安樂。<span
lang=EN-US><br>
　　</span>（或一說或三說起立唱云）<span
lang=EN-US><br>
懺悔發願已。歸命禮三寶。<br>
　　
（一禮已。起立。正身運想。一切三寶。&#24487;滿虛空。安坐法座。一一迴身。如法旋遶。此身如影。音聲如響。普&#24487;十方。上供三寶。下警群靈。勿令心散。和雅唱云。）<br>
南無十方佛。<br>
南無十方法<br>
南無十方僧。<br>
南無本師釋迦牟尼佛。<br>
南無地藏菩薩本願經。<br>
南無大乘大集地藏十輪經。<br>
南無占察善惡業報經。<br>
南無地藏菩薩摩訶薩。<br>
　　（或三稱。或七稱。旋遶既畢。迴身至法座前。正立。舉讚）<br>
地藏大士。誓願宏深。明珠照破鐵圍城。金錫振幽冥。花雨繽紛。大地布陽春。<br>
南無地藏王菩薩摩訶薩（三稱）<br>
　　（迴向偈）<br>
禮懺功德殊勝行。無邊勝福皆迴向。普願沉溺諸有情。速往無量光佛剎。<br>
十方三世一切佛。一切菩薩摩訶薩。</span>摩訶般若波羅蜜。<span
lang=EN-US><br>
自皈依佛。當願眾生。體解大道。發無上心。<br>
自皈依法。當願眾生。深入經藏。智慧如海。<br>
自皈依僧。當願眾生。統理大眾。一切無礙。　和南聖眾。<br>
　　（再禮佛三拜。問訊畢。次至靜室。或念地藏菩薩名。或持滅定業真言。或觀大士平等法身。或作唯心識等二種觀道。唯信唯篤。則必能滅障。必證法忍矣。）<br>
<br>
讚禮地藏菩薩懺願儀終。</span></span></p>

<hr>

<p class=MsoNormal>
<span
lang=EN-US style="font-size: 16.0pt; font-family: 新細明體">【後序】<br>
　　鳴呼。大法久湮。人多謬解。執大謗小。舉世皆然。寧知地獄眾苦。已隨其後。瘖啞餘報。復更難窮。故我地藏慈尊。於大集會中。現聲聞相。而世尊廣歎勝德。且為之較量云。假使有人。於彌勒妙吉祥。並觀自在普賢之類。殑伽沙等大菩薩所。於百劫中。至心皈依稱念禮供。求諸所願。不如有人。於一食頃。皈依稱念禮供地藏。以菩薩久修堅固。大願大悲。勇猛精進。過諸菩薩故也。蓋末世之中。篤言於大乘芷易。而躬行於僧行實難。寧知慶小談大。並其大而亦非。悟大用小。並其小而亦大。故法華誡弘經者。必依四安樂行。涅槃極談常住佛性。尤扶戒律。今大士之功德獨盛。得非亦在此乎。智旭深恨夙生惡習。少年力詆三寶。造無間罪。賴善根未殞。
得閱本願尊經。知有出世大孝。乃轉邪見而生正信。仍以謗法餘業。雖辛勤修證。不登法忍。每一展讀大士三經。輒不禁涕泗橫流。悲昔日之無知。感大士之拯拔也。因念濁智流轉之日。與我同此過者不少。敬宗十輪。並
占察本願二典。述此儀法。庶幾共滌先愆。克求後果。不終為無依行乎。未登無生正位。皆可修之。無論初心與久學也。<o:p></o:p></span></p>

</div>

</body>

</html>