<html xmlns:v="urn:schemas-microsoft-com:vml"
xmlns:o="urn:schemas-microsoft-com:office:office"
xmlns:w="urn:schemas-microsoft-com:office:word"
xmlns="http://www.w3.org/TR/REC-html40">

<head>
<meta http-equiv=Content-Type content="text/html; charset=big5">
<meta name=ProgId content=FrontPage.Editor.Document>
<meta name=Generator content="Microsoft FrontPage 5.0">
<meta name=Originator content="Microsoft Word 10">
<title>闢邪集</title>
<!--[if gte mso 9]><xml>
 <o:DocumentProperties>
  <o:Author>蕅益大師</o:Author>
  <o:Template>Normal</o:Template>
  <o:LastAuthor>purelotus</o:LastAuthor>
  <o:Revision>2</o:Revision>
  <o:TotalTime>224</o:TotalTime>
  <o:Created>2005-11-17T05:20:00Z</o:Created>
  <o:LastSaved>2005-11-17T05:20:00Z</o:LastSaved>
  <o:Pages>1</o:Pages>
  <o:Words>1463</o:Words>
  <o:Characters>8342</o:Characters>
  <o:Lines>69</o:Lines>
  <o:Paragraphs>19</o:Paragraphs>
  <o:CharactersWithSpaces>9786</o:CharactersWithSpaces>
  <o:Version>10.6735</o:Version>
 </o:DocumentProperties>
</xml><![endif]--><!--[if gte mso 9]><xml>
 <w:WordDocument>
  <w:SpellingState>Clean</w:SpellingState>
  <w:GrammarState>Clean</w:GrammarState>
  <w:PunctuationKerning/>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>2</w:DisplayVerticalDrawingGridEvery>
  <w:Compatibility>
   <w:SpaceForUL/>
   <w:BalanceSingleByteDoubleByteWidth/>
   <w:DoNotLeaveBackslashAlone/>
   <w:ULTrailSpace/>
   <w:DoNotExpandShiftReturn/>
   <w:AdjustLineHeightInTable/>
   <w:BreakWrappedTables/>
   <w:SnapToGridInCell/>
   <w:WrapTextWithPunct/>
   <w:UseAsianBreakRules/>
   <w:UseFELayout/>
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
 </w:WordDocument>
</xml><![endif]-->
<style>
<!--
 /* Font Definitions */
 @font-face
	{font-family:新細明體;
	panose-1:2 2 3 0 0 0 0 0 0 0;
	mso-font-alt:PMingLiU;
	mso-font-charset:136;
	mso-generic-font-family:roman;
	mso-font-pitch:variable;
	mso-font-signature:3 137232384 22 0 1048577 0;}
@font-face
	{font-family:"\@新細明體";
	panose-1:2 2 3 0 0 0 0 0 0 0;
	mso-font-charset:136;
	mso-generic-font-family:roman;
	mso-font-pitch:variable;
	mso-font-signature:3 137232384 22 0 1048577 0;}
 /* Style Definitions */
 p.MsoNormal, li.MsoNormal, div.MsoNormal
	{mso-style-parent:"";
	margin-bottom:.0001pt;
	mso-pagination:none;
	font-size:12.0pt;
	font-family:"Times New Roman";
	mso-fareast-font-family:新細明體;
	mso-font-kerning:1.0pt; margin-left:0cm; margin-right:0cm; margin-top:0cm}
span.GramE
	{mso-style-name:"";
	mso-gram-e:yes}
 /* Page Definitions */
 @page
	{mso-page-border-surround-header:no;
	mso-page-border-surround-footer:no;}
@page Section1
	{size:595.3pt 841.9pt;
	margin:72.0pt 90.0pt 72.0pt 90.0pt;
	mso-header-margin:42.55pt;
	mso-footer-margin:49.6pt;
	mso-paper-source:0;
	layout-grid:18.0pt;}
div.Section1
	{page:Section1;}
-->
</style>
<!--[if gte mso 10]>
<style>
 /* Style Definitions */
 table.MsoNormalTable
	{mso-style-name:表格內文;
	mso-tstyle-rowband-size:0;
	mso-tstyle-colband-size:0;
	mso-style-noshow:yes;
	mso-style-parent:"";
	mso-padding-alt:0cm 5.4pt 0cm 5.4pt;
	mso-para-margin:0cm;
	mso-para-margin-bottom:.0001pt;
	mso-pagination:widow-orphan;
	font-size:10.0pt;
	font-family:"Times New Roman"}
</style>
<![endif]--><!--[if gte mso 9]><xml>
 <o:shapelayout v:ext="edit">
  <o:idmap v:ext="edit" data="1"/>
 </o:shapelayout></xml><![endif]-->
</head>

<body lang=ZH-TW style='tab-interval:24.0pt;text-justify-trim:punctuation'>

<div class=Section1 style='layout-grid:18.0pt'>

<p align="center"><font color="#000080" size="7">天學初徵．天學再徵<br>
</font><font size="5" color="#000080"><a href="#刻辟邪集序">刻辟邪集序</a></font><font size="5"><a href="#天學初徵">天學初徵</a><br>
<a href="#天學再徵">天學再徵</a><br>
<a href="#辟邪集附">辟邪集附</a><br>
</font><a href="#辟邪集跋語"><font size="5">辟邪集跋語</font></a></p>
<hr>

<p class=MsoNormal><span lang=EN-US style='font-family:新細明體; font-weight:700'>
<font size="6"><a name="刻辟邪集序">刻<span class=GramE>辟邪集序</span></a><br>
</font></span><span lang=EN-US style='font-size:16.0pt;font-family:新細明體'>法無邪正。<span class=GramE>邪</span>正在人。<span class=GramE>迦葉佛滅</span>度後。正法像<span
class=GramE>法俱盡</span>。<span class=GramE>而常樂我</span>淨之語變為九十五種外道。釋迦出世。遂以無常苦無我<span
class=GramE>不淨破</span>之。<span class=GramE>情汁</span>&#26083;蕩。聖<span class=GramE>諦</span>現前。<span
class=GramE>逮雙林示寂</span>。<span class=GramE>重唱真常</span>。所謂但除其病。<span
class=GramE>不</span>除法也。流至今日。佛法又幾成外道矣。於是有利馬<span class=GramE>竇艾儒略</span>等。<span
class=GramE>託</span>言從大西來。借儒術為名。<span class=GramE>攻釋教為妄</span>。自稱為天主教。亦<span
class=GramE>稱天學</span>。<span class=GramE>諸釋子</span>群起而<span class=GramE>詬</span>之。<span
class=GramE>然適足以</span>致其<span class=GramE>謗</span>耳。<span class=GramE>獨聖朝佐闢</span>一書。頗足<span
class=GramE>令邪黨結舌。</span>惜乎流通不廣。<span class=GramE>邇</span>來<span class=GramE>利艾實繁有徒</span>。<span
class=GramE>邪風益熾</span>。<span class=GramE>鍾</span>振之居士於是<span class=GramE>乎懼</span>。著<span class=GramE>初徵再徵以致際明</span>禪師。<span
class=GramE>禪師笑曰</span>。釋迦如來。得外道六師之毀<span class=GramE>而教道大</span>行。<span
class=GramE>肇</span>公物<span class=GramE>不遷論</span>。得空印<span class=GramE>之駁。</span>而舉世方<span
class=GramE>知討究</span>。<span class=GramE>吾安知利艾</span>二人非不思議<span class=GramE>菩薩乘大願</span>力特來激揚佛法<span
class=GramE>者耶。是故釋子不必</span>忿忿。亦<span class=GramE>不必辯也</span>。唯居士主張理學。<span
class=GramE>綱維世道</span>。則其<span class=GramE>闢</span>之<span class=GramE>也甚宜</span>。<span
class=GramE>近可閑孔孟之道</span>。遠<span class=GramE>亦可助明佛法</span>。乃<span class=GramE>屬夢士評</span>付梓人。<span
class=GramE>而問序於杲庵</span>和尚。<span class=GramE>杲庵讀竟</span>。兼讀居士禪師往來二札為<span
class=GramE>之評曰</span>。<span class=GramE>善夫</span>。利艾二<span class=GramE>公能佯作</span>不通之說。以扣<span
class=GramE>擊真乘</span>。<span class=GramE>善夫</span>。振之居士能以佛<span class=GramE>理作儒理辯</span>。<span
class=GramE>善夫</span>。<span class=GramE>際明禪師</span>能以不辯<span class=GramE>辯</span>。而<span
class=GramE>寄辯於夢士</span>之評也。利艾不可思議。振之不可思議。<span class=GramE>夢士不可思議</span>。<span
class=GramE>際明尤</span>不可思議。不思<span class=GramE>議邪。</span>不思議正。不<span
class=GramE>思議語</span>。不思<span class=GramE>議默。</span>公案具在。<span class=GramE>以邪相入</span>正相。以正<span
class=GramE>相入邪相</span>。<span class=GramE>知語</span>&#21373;默。<span class=GramE>知默&#21373;</span>語。是<span
class=GramE>在具眼者</span>矣。<br>
癸未秋日<span class=GramE>越溪天姆峰杲庵釋大朗書</span><br>
　</span></p>

<hr>

<p class=MsoNormal><span lang=EN-US style='font-size:16.0pt;font-family:新細明體'><br>
</span><span lang=EN-US style='font-family:新細明體; font-weight:700'>
<span class=GramE><a name="天學初徵"><font size="6">天學初徵</font></a></span><font size="6"><br>
</font></span><span lang=EN-US style='font-size:16.0pt;font-family:新細明體'>金<span class=GramE>閶</span>逸史<span class=GramE>鍾始聲振</span>之<span class=GramE>甫著</span><br>
新安<span class=GramE>夢士程智</span>用用九<span class=GramE>甫</span>評</span></p>

<p class=MsoNormal><span lang=EN-US style='font-size:16.0pt;font-family:新細明體'><br>
<span class=GramE>鍾</span>子讀易於<span class=GramE>震澤之</span>濱。有<span class=GramE>客扣廬而問曰</span>。吾<span
class=GramE>聞子年</span>十二三時。便以千古學&#33033;為己任。<span class=GramE>闢釋老</span>。<span
class=GramE>閑聖道</span>。今三十餘載矣。足<span class=GramE>不</span>窺戶外。不與名公大人交。亦<span
class=GramE>不思致身以事君</span>。<span class=GramE>將安補於</span>世道哉。且子不聞近世有天主教乎。其人從大西來。一見我中國之書。悉能通達。彼亦<span
class=GramE>闢</span>佛<span class=GramE>而尊儒</span>。<span class=GramE>與予意甚</span>相符也。<span
class=GramE>曷</span>一共<span class=GramE>討究焉。鍾子欣而作曰</span>。<span class=GramE>有是哉</span>。彼&#26083;從大西來。乃<span
class=GramE>不袒釋而袒儒</span>。意<span class=GramE>者吾聖道晦</span>而復明之機乎。<span
class=GramE>願聞其</span>旨。客<span class=GramE>迺</span>出聖像略說一冊以示之。<span
class=GramE>鍾</span>子讀<span class=GramE>甫</span>竟。遂<span class=GramE>詬</span>曰。嘻。<span
class=GramE>此妖胡耳。陽排佛而陰竊</span>其秕糠。<span class=GramE>偽尊儒而實亂其</span>道&#33033;。請&#21373;以彼說攻之。彼<span
class=GramE>云</span>。天主。&#21373;當初生天生地生神生人生物的一大主宰。且<span class=GramE>問彼大</span>主宰。有形<span
class=GramE>質耶。</span>無形<span class=GramE>質耶。</span>若有形質。復從何生。且未有天地時。<span
class=GramE>住止何處</span>。若無形質。<span class=GramE>則吾儒</span>所謂太極也。太極本無極。<span
class=GramE>云</span>何有愛惡。<span class=GramE>云</span>何<span class=GramE>要人奉事聽候</span>使令。<span
class=GramE>云</span>何能為福罰。其不通者一也。且太極只是本具陰陽之理。是故動而為陽。靜而為陰。陰陽各有善惡之致。<span
class=GramE>故裁成輔</span>相<span class=GramE>之任獨歸於</span>人。孔子曰。<span class=GramE>人能弘道</span>。<span
class=GramE>又曰</span>。為人由己。<span class=GramE>子思曰</span>。致中和天地<span class=GramE>位焉。</span>萬物<span
class=GramE>育焉。易曰</span>。先天而天<span class=GramE>弗</span>違。若<span class=GramE>如彼說</span>。則造作之權。全歸天主。天主&#26083;能造作神人。何不<span
class=GramE>單造善神</span>善人。而又<span class=GramE>兼造惡神</span>惡人以<span class=GramE>貽累於</span>萬世乎。其不通者二也。且天主所<span
class=GramE>造露際弗</span>爾。<span class=GramE>何故獨賜之</span>以大力量大才能。若不知其要起<span
class=GramE>驕傲而賜之</span>。是不智也。若知其要起<span class=GramE>驕傲而賜之</span>。是不仁也。不仁不智。<span
class=GramE>猶稱天主</span>。其不通者三也。又露際<span class=GramE>弗</span>爾。&#26083;罰下地獄矣。天主又容他在此世界陰<span
class=GramE>誘</span>世人。曾<span class=GramE>不如舜之誅</span>四也。封傲<span class=GramE>象</span>也。其不通者四也。且天地
萬物。&#26083;皆天主所造。&#21373;應擇其有益者而造之。擇其有損者而<span class=GramE>弗</span>造。或雖造而&#21373;除之。<span
class=GramE>何故造此肉身</span>。<span class=GramE>造此風俗</span>。<span class=GramE>造此魔鬼</span>。以為三仇。而不能<span
class=GramE>除耶。</span>世間<span class=GramE>良工造器必美</span>。<span class=GramE>或偶不美</span>。<span
class=GramE>必棄之</span>。以至大至尊至靈至聖之真主。<span class=GramE>曾良工</span>之不如。其不通者五也。孔子曰。天何言哉。孟子曰。天不言。以行<span
class=GramE>與事示之</span>而已矣。<span class=GramE>今言古時</span>天主降下十戒。則與<span
class=GramE>漢宋之封禪</span>天書何異。惑<span class=GramE>世誣民</span>莫此為甚。其不通者六也。又天主降生為人。傳受大道。未降生前。居在何處。若在天堂。則是天主依天堂住。如何可說天主造成天堂。若言&#26083;造天堂。依天堂住。如人造屋。還&#21373;住屋。則未造天堂時又<span
class=GramE>依何住</span>。若無所依。則同太極。不應太極依天堂住。福罰人間。亦不應太極降生為人。其不通者七也。又天主&#26083;降生後。<span
class=GramE>彼</span>天堂上。為有本身。為無本身。若無本身。則天上無主。若有本身。<span class=GramE>則濫佛氏真</span>應二身之說。而又不及千百億化身之奇幻。其不通者八也。<span
class=GramE>又謂天主</span>以自身<span class=GramE>贖</span>天下萬世罪過。尤為不通。夫天主&#26083;其至尊無比。<span
class=GramE>慈威無量</span>。何不<span class=GramE>直赦人罪</span>而須以身贖罪。未<span
class=GramE>審向誰贖</span>之。其不通者九也。又&#26083;能以身贖人罪過。何以不能<span class=GramE>使勿造罪</span>。其不通者十也。又&#26083;云贖天下
萬世人罪。而今猶有<span class=GramE>造罪墮</span>地獄者<span class=GramE>仍贖不盡</span>。其不通者十一也。<span
class=GramE>吾儒謂</span>堯舜之聖。不能掩其子之惡。<span class=GramE>孝子慈孫</span>。不能<span
class=GramE>改幽厲之</span>過。所以自天子至於庶人。<span class=GramE>壹是皆</span>以修身為本。而今天主&#26083;可贖人罪過。則人便可恣意為惡。<span
class=GramE>總待天主</span>慈悲贖之。其不通者十二也。遺下教規。謂只有<span class=GramE>一</span>造物真主。至大至尊。要人<span
class=GramE>奉事拜</span>祭。而盡抹殺天地日月諸星。則與<span class=GramE>佛氏所稱唯吾獨尊何</span>異。陰<span
class=GramE>倣</span>其<span class=GramE>說而陽排</span>之。其不通者十三也。<span class=GramE>佛氏雖</span>曰。<span
class=GramE>唯吾獨</span>尊。<span class=GramE>尚謂天地</span>日月諸星覆<span class=GramE>炤</span>世間。有大功德。護<span
class=GramE>世</span>鬼神。保<span class=GramE>祐</span>人間。<span class=GramE>宜思報效</span>。<span
class=GramE>今乃曰</span>不當拜祭。則專擅名利之惡。甚<span class=GramE>於佛氏</span>。其不通者十四也。&#26083;不許輪迴之說。又<span
class=GramE>云</span>人之<span class=GramE>靈魂嘗在不</span>滅。有始無終。<span class=GramE>則轉積轉</span>多。安置何所。其不通者十五也。若謂天堂地獄皆大。可以&#24183;容。何<span
class=GramE>異佛氏之</span>說。其不通者十六也。<span class=GramE>又彼謂佛氏</span>所稱三千<span
class=GramE>大千華藏世界</span>。人所不見。便是荒唐。<span class=GramE>今彼所</span>稱天堂地獄。又誰見之。其不通者十七也。<span
class=GramE>又謂天堂</span>地獄。雖然未見。卻<span class=GramE>是實理</span>。則安知三千<span
class=GramE>華藏非實理乎</span>。<span class=GramE>而苦破之</span>。其不通者十八也。<span
class=GramE>又謂臨終</span>一刻聽從天主教法。也還翻悔得轉。則<span class=GramE>與佛氏臨終</span>十<span
class=GramE>念相濫。汝說要真</span>。<span class=GramE>佛氏亦說要</span>真。汝說
要依十戒。<span class=GramE>佛氏亦說要</span>依十戒。<span class=GramE>汝說從自己</span>身心上實<span
class=GramE>實</span>做出來。<span class=GramE>佛氏亦說從</span>自己身心上實<span class=GramE>實</span>做出來。<span
class=GramE>汝說要真心實意</span>痛悔力除。後來不敢再犯。<span class=GramE>佛氏亦說要</span>真心實意痛悔力除。後來不敢再犯。<span
class=GramE>全偷佛氏之</span>說。而又非之。其不通者十九也。<span class=GramE>又佛氏專明萬法惟心</span>。故凡事只靠一心。汝&#26083;專明萬法惟天主。則凡事只靠<span
class=GramE>一天主足矣</span>。又何用從自己身心做出耶。若仍要從身心做出。則權不獨在天主明矣。而<span class=GramE>妄</span>立天主。其不通者二十也。汝&#26083;要攻釋道兩家。<span
class=GramE>須搜其</span>病根。彼方心服。若謂要人施捨些錢財。備辦些齋飯。燒化些紙張。<span class=GramE>便是功果</span>。<span
class=GramE>恐彼二氏亦</span>未必心服。<span class=GramE>而汝又</span>仍教人<span class=GramE>奉事拜</span>禮天主聖像。<span
class=GramE>與彼何異</span>。其不通者二十一也。<span class=GramE>吾儒謂物物一</span>太極。天命<span
class=GramE>之謂性</span>。故人<span class=GramE>人</span>可以成位於中。至於尊卑名位。則森然不亂。故天子事上帝。諸侯祭山川社稷。大夫五祀。<span
class=GramE>士祭其</span>先。今&#26083;謂天主至大至尊。又令家事<span class=GramE>而戶奉</span>之。<span
class=GramE>與佛老</span>二像何異。而<span class=GramE>妄</span>自表彰以為不同。其不通者二十二也。<span
class=GramE>吾故曰</span>。陽<span class=GramE>闢</span>佛<span class=GramE>而陰竊</span>之。<span
class=GramE>偽尊儒而實壞</span>之者也。<span class=GramE>逐其人</span>。<span class=GramE>燬</span>其書。禁天下<span
class=GramE>不得存其像</span>。<span class=GramE>庶</span>不為中國之<span class=GramE>賊耳。</span>聞<span
class=GramE>彼妖徒聰明能辯</span>。必有以<span class=GramE>解吾徵者</span>。<span class=GramE>吾將再徵</span>之。</span></p>

<p class=MsoNormal><span lang=EN-US style='font-size:16.0pt;font-family:新細明體'><br>
<span class=GramE>天學初徵</span>。<br>
　</span></p>

<hr>

<p class=MsoNormal><span lang=EN-US style='font-family:新細明體; font-weight:700'>
<span class=GramE><a name="天學再徵"><font size="6">天學再徵</font></a></span><font size="6"><br>
</font></span><span lang=EN-US style='font-size:16.0pt;font-family:新細明體'>金<span class=GramE>閶</span>逸史<span class=GramE>鍾始聲振</span>之<span class=GramE>甫著</span><br>
新安<span class=GramE>夢士程智</span>用用九<span class=GramE>甫</span>評</span></p>

<p class=MsoNormal><span lang=EN-US style='font-size:16.0pt;font-family:新細明體'><br>
　　<span class=GramE>鍾</span>子<span class=GramE>作天學初徵</span>。<span class=GramE>客閱而笑曰</span>。甚矣。子之鹵莽也。<span
class=GramE>乍</span>聞天說。曾未深究。<span class=GramE>遽</span>謂不通而徵之。<span
class=GramE>子且再閱西</span>來意。三山<span class=GramE>論學記</span>。及聖教約言。則不通者。乃在子而不在彼矣。<span
class=GramE>鍾子取</span>而細讀之。復為之徵如左。<br>
　　<span class=GramE>其言曰</span>。上天自東運行。而日月星辰之天。自<span class=GramE>西循逆之</span>。度數各依其則。次舍各安其位。<span
class=GramE>倘無尊主</span>斡旋主宰其間。<span class=GramE>寧免無</span>悖。<span class=GramE>譬如舟</span>渡江海。上下風<span
class=GramE>濤而無傾</span>蕩之虞。雖未見人。亦知<span class=GramE>一</span>舟之中。必有<span class=GramE>掌舵智工等</span>。<span
class=GramE>徵曰</span>。舟之渡江海也。<span class=GramE>舟必各一</span>舵工。未聞<span
class=GramE>一</span>舵工而&#24487;操眾舟之上下者也。<span class=GramE>又操舟者</span>。必<span
class=GramE>非造舟人</span>也。<span class=GramE>謂天惟一</span>主。&#24183;造之。&#24183;運行之。<span
class=GramE>可乎</span>。<br>
　　<span class=GramE>其言曰</span>。凡物不能自成。必須外為者以成之。樓臺房屋不能自成。成於工匠之手。天地不能自成。成於天主等。<span
class=GramE>徵曰</span>。工匠之成房屋也。必有命之成者。天主之成天地。<span class=GramE>孰命之耶。</span>工匠成房屋。不能為房屋主。<span
class=GramE>彼</span>成天地者。<span class=GramE>又烏能為天地主乎</span>。<br>
　　<span class=GramE>其言曰</span>。天下之物極多極盛。苟無一尊<span class=GramE>維持調護</span>。<span
class=GramE>不免散壞</span>。是故一家止有一長。一<span class=GramE>國止有</span>一君。一人止有一身。一身止有一首等。<span
class=GramE>徵曰</span>。謂一身無二首。可也。謂一身一首之外別無他身他首。不可也。謂一家無二長。可也。謂一家<span
class=GramE>一</span>長之外別無他家他長。不可也。謂一國無二君。可也。謂一國<span class=GramE>一</span>君之外更無他國他君。不可也。謂一天無二主。亦可也。謂一天<span
class=GramE>一</span>主<span class=GramE>之外獨無</span>他天他主。<span class=GramE>可乎</span>。又一身雖惟一首。<span
class=GramE>首必與</span>四肢百<span class=GramE>骸俱生</span>。<span class=GramE>非首生四肢</span>百<span
class=GramE>骸</span>也。一家雖惟一長。<span class=GramE>長必與</span>眷屬僮僕&#24183;生。非長生眷屬僮僕也。一國雖惟一君。<span
class=GramE>君必與臣佐吏民俱生</span>。非君<span class=GramE>生臣佐吏民</span>也。則<span
class=GramE>一</span>天雖惟一主。主亦必與神鬼人物&#24183;生。<span class=GramE>謂主生神</span>鬼<span class=GramE>人物可乎</span>。<br>
　　<span class=GramE>其言曰</span>。<span class=GramE>天主非天也</span>。非地也。而<span
class=GramE>高明博厚</span>。較天地尤甚。非鬼神也。而神靈鬼神不啻。非人也。而<span class=GramE>遐</span>邁聖<span
class=GramE>睿</span>。乃至<span class=GramE>無始無終。</span>無處可以容載。而無所不<span
class=GramE>盈充等</span>。<span class=GramE>徵曰</span>。&#26083;無所不盈充。則不但在天堂。亦&#24487;在地獄也。不但&#24487;天地。亦&#24487;在神鬼人獸草木雜穢等處也。<span
class=GramE>若謂高居</span>天堂。至尊無上。<span class=GramE>則盈充之</span>義不成。若謂&#24487;一切處。則至尊之體不立。<span
class=GramE>或救之曰</span>。天主之尊。如日在天。光&#24487;一切。雖&#24487;而不失其尊。<span class=GramE>雖尊而光原</span>自&#24487;。今<span
class=GramE>再徵曰</span>。是仍有處所。有方隅。有形像也。日有形像。<span class=GramE>彼謂天主</span>造之。天主亦有形像。又誰<span
class=GramE>之</span>所<span class=GramE>造耶。</span><br>
<span class=GramE>其言曰</span>。<span class=GramE>吾</span>天主。乃經所謂上帝也。<span
class=GramE>遂引頌曰易傳</span>中庸等以證成之。<span class=GramE>徵曰</span>。甚矣。其<span
class=GramE>不知儒理也</span>。<span class=GramE>吾儒所謂</span>天者。有三焉。<span class=GramE>一</span>者望而蒼<span
class=GramE>蒼</span>之天。所謂昭<span class=GramE>昭</span>之多。及其無窮者是也。二者統御世間主<span
class=GramE>善罰惡</span>之天。&#21373;詩易中庸所稱上帝是也。<span class=GramE>彼惟知</span>此而已。此<span
class=GramE>之</span>天<span class=GramE>帝但治世</span>而非生<span class=GramE>世</span>。譬如帝王但治民而非生民也。乃<span
class=GramE>謬</span>計為生人生物之主。則大<span class=GramE>謬</span>矣。三者。本<span
class=GramE>有靈明之</span>性。<span class=GramE>無始無終。</span>不生不滅。名之為天。此乃天地萬物本原。
名<span class=GramE>之為命</span>。故中庸<span class=GramE>云</span>。天命<span
class=GramE>之謂性</span>。<span class=GramE>天非蒼蒼</span>之天。亦非上帝之天也。<span
class=GramE>命非諄諄</span>之命。亦非賦<span class=GramE>畀</span>之解也。孔子曰。五十而知天命。<span
class=GramE>正深證此</span>本性耳。<span class=GramE>亦謂之中</span>。故曰。喜怒哀樂之未<span
class=GramE>發謂之中</span>。中也者。天下之大本也。<span class=GramE>亦謂之</span>易。故曰。<span
class=GramE>易無思也</span>。無為也。寂然不動。<span class=GramE>感而遂通天下</span>之故。<span
class=GramE>亦謂之</span>良知。故曰。<span class=GramE>知致而后</span>意誠。<span class=GramE>亦謂之不睹不</span>聞。<span
class=GramE>亦謂之</span>獨。故曰。<span class=GramE>戒慎乎</span>。其所<span class=GramE>不</span>睹。<span
class=GramE>恐懼乎</span>。其所不聞。君子<span class=GramE>必慎其</span>獨。&#21373;孔子所言畏天命也。<span
class=GramE>亦謂之</span>心。故曰。學問之道無他。求其放心而已矣。<span class=GramE>亦謂之</span>己。故曰。君子求諸己。為人由己而由<span
class=GramE>人乎哉</span>。<span class=GramE>亦謂之</span>我。故曰。萬物皆備於我矣。<span
class=GramE>亦謂之</span>誠。故曰。<span class=GramE>自誠明謂</span>之性。<span class=GramE>誠者天</span>之道也。此真天地萬物本原。而<span
class=GramE>實無喜怒</span>。無造作。無賞罰。無聲臭。但此<span class=GramE>天然性德之中</span>。<span
class=GramE>法爾具足</span>。理氣體用。故曰。易有太極。是<span class=GramE>生兩儀等</span>。然雖<span
class=GramE>云</span>易有太極。而太極&#21373;全是易。<span class=GramE>如濕性</span>為水。水全<span
class=GramE>是濕。</span>雖<span class=GramE>云</span>太極<span class=GramE>生兩儀</span>。<span
class=GramE>而兩儀</span>&#21373;全太極。雖<span class=GramE>云兩儀生四象</span>。四<span class=GramE>象</span>亦&#21373;全是兩儀。雖<span
class=GramE>云</span>四<span class=GramE>象</span>生八卦。八卦亦&#21373;全是四象。乃至八相<span
class=GramE>盪</span>而為六十四。六十四互變而為四千九十六。於彼四千九十六<span class=GramE>卦</span>之中。<span
class=GramE>隨舉</span>一卦。隨舉<span class=GramE>一爻</span>。亦無不全是八卦。全是四<span
class=GramE>象</span>。全是<span class=GramE>兩儀</span>。全是太極。全是<span class=GramE>易理者</span>。譬如觸大海一波。無不全體是水。<span
class=GramE>全是濕性</span>者。<span class=GramE>又如撒水銀</span>珠。<span class=GramE>顆顆皆圓</span>。故凡天神鬼人。苟能於一事<span
class=GramE>一</span>物之中。<span class=GramE>克見太極易理</span>之全者。在天則為上帝。在鬼神則<span
class=GramE>為靈明</span>。在人則為聖人。而<span class=GramE>統治化導之</span>權<span
class=GramE>歸焉。</span>倘天地未分之先。先有一<span class=GramE>最</span>靈<span class=GramE>最</span>聖者為天主。則便可有治而無亂。有善<span
class=GramE>而無惡</span>。又何<span class=GramE>俟</span>後之神靈聖哲為之<span class=GramE>裁成輔</span>相。而人亦更無與天地合德。先天而天<span
class=GramE>弗</span>違者矣。<span class=GramE>彼烏知吾儒繼天立極之真學</span>&#33033;哉。<br>
　　<span class=GramE>其言曰</span>。<span class=GramE>魂有</span>三品。<span class=GramE>下名生魂</span>。草木<span
class=GramE>之魂是也</span>。中<span class=GramE>名覺魂</span>。禽獸<span class=GramE>之魂是也</span>。<span
class=GramE>此二皆滅</span>。亦<span class=GramE>云</span>有始有終。上名靈魂。&#21373;人魂也。<span
class=GramE>此魂不</span>滅。亦<span class=GramE>云</span>有始無終。<span class=GramE>徵曰</span>。靈<span
class=GramE>與覺異</span>。則有<span class=GramE>始而無終。</span>覺<span class=GramE>與生異</span>。<span
class=GramE>何皆有始而</span>有終也。<span class=GramE>且謂禽獸有覺而無靈</span>。<span
class=GramE>惟</span>人為有靈者。現見<span class=GramE>世</span>之愚人。但念飲食<span
class=GramE>婬</span>欲。他無所知。與禽獸何異。現見<span class=GramE>世</span>有義<span
class=GramE>犬義猴</span>。捨身<span class=GramE>殉</span>主。<span class=GramE>訴官理究</span>。與人何異。故孟子亦<span
class=GramE>云</span>。人之所以異於禽獸者幾希。庶民去之。君子存之。豈可<span class=GramE>妄</span>分一有終<span
class=GramE>一無終耶。</span><br>
　　<span class=GramE>其言曰</span>。周公<span class=GramE>仲尼之論孰有狎後帝而</span>與之<span
class=GramE>一</span>者。設匹夫自稱與<span class=GramE>天子同尊</span>。其<span class=GramE>能免乎</span>。地上民。不可<span
class=GramE>妄</span>比
肩<span class=GramE>地上君</span>。而可同<span class=GramE>天上帝乎</span>。<span
class=GramE>徵曰</span>。庶民不敢擬帝王者。名位也。不敢讓帝王者。德性也。故曰。朝廷莫如<span class=GramE>爵</span>。輔<span
class=GramE>世長民</span>莫如德。<span class=GramE>又曰</span>。當仁不讓於師。<span class=GramE>又曰</span>。自天子以至於庶人。<span
class=GramE>壹是皆</span>以修身為本。<span class=GramE>故文王</span>人君也。<span class=GramE>而純亦不已</span>。<span
class=GramE>可以配天</span>。<span class=GramE>仲尼匹夫</span>也。而祖述憲章。<span class=GramE>不</span>名<span
class=GramE>僭</span>竊。<span class=GramE>且父之</span>生子也。誰<span class=GramE>不欲子之克肖者</span>。天主&#26083;為大父。實生於人。乃不欲人之肖之。<span
class=GramE>何哉</span>。<br>
　　<span class=GramE>其言曰</span>。智者之心。含天地。具萬物。非真天地萬物之體也。若止水明鏡。<span class=GramE>影諸萬物</span>。<span
class=GramE>乃謂明鏡止水均有天地</span>。&#21373;能造作之。豈可乎。天主。萬物之原。能生萬物。<span class=GramE>若人</span>&#21373;與之同。當亦能生之。<span
class=GramE>徵曰</span>。止水明鏡之影萬物也。<span class=GramE>鏡水在此</span>。萬物在彼。<span
class=GramE>有分劑</span>。有方隅。故知是影而非體也。心之含天地具萬物也。<span class=GramE>汝可指心</span>之方<span
class=GramE>隅分劑</span>。<span class=GramE>猶如彼鏡與</span>水乎。<span class=GramE>若心</span>無形<span
class=GramE>朕</span>。不能生萬物者。天主亦無形<span class=GramE>朕</span>。<span class=GramE>胡能生</span>萬物也。若天主無形而能形<span
class=GramE>形</span>。<span class=GramE>心獨不可</span>無形而形<span class=GramE>形</span>乎。<br>
　　<span class=GramE>其言曰</span>。有在物之內分。如陰陽是也。有在物之外分。如作者之類是也。天主作物。則在物之外分矣。<span
class=GramE>徵曰</span>。天上作天地萬物。必在天地萬物之外。如<span class=GramE>匠</span>作器皿。必在器皿之外。是固然矣。然則天主<span
class=GramE>有方隅也</span>。有分
劑也。<span class=GramE>原非</span>&#24487;一切也。則必有分段也。有變遷也。何以<span class=GramE>無始無終。</span>能為<span
class=GramE>萬世主乎</span>。<br>
　　<span class=GramE>其言曰</span>。<span class=GramE>形者在</span>所。故能<span
class=GramE>充乎所</span>。神無形。則何以<span class=GramE>滿其所乎</span>。一粒之大。<span
class=GramE>萬神宅焉。豈惟往</span>者。將來靈魂並容。<span class=GramE>不礙也</span>。<span
class=GramE>徵曰</span>。神之無形。<span class=GramE>善乎其</span>言之矣。然無形則無往來。亦無數目。亦<span
class=GramE>無生滅</span>。<span class=GramE>而曰靈魂</span>天主所生。其<span class=GramE>可乎哉</span>。<br>
　　<span class=GramE>其言曰</span>。化生天地萬物。乃大公之父也。又時主宰而安養之。乃<span class=GramE>無上共君也</span>。世人<span
class=GramE>弗</span>仰<span class=GramE>弗</span>奉。則無<span class=GramE>父無君</span>。至<span
class=GramE>無孝至無忠</span>也。<span class=GramE>徵曰</span>。夫世間之法。決無全能。故天地能覆載而不能<span
class=GramE>炤</span>明。日月能<span class=GramE>炤</span>明而不能生育。父母能生育而不能教誨。師友能教誨而不能賞罰。君主能賞罰而不能無漏網。鬼神賞罰無漏網而又不能覆載<span
class=GramE>炤</span>明等。若天主果有全能也。則直以天主覆載<span class=GramE>炤</span>臨生育教誨賞罰之而可矣。又何用天地日月君親鬼神為。<span
class=GramE>若猶待天覆</span>地載乃至<span class=GramE>親生君治之</span>也。則天主全能安在。<span
class=GramE>今現見</span>人之生也。<span class=GramE>天覆之</span>。地載之。日月<span
class=GramE>炤</span>臨之。<span class=GramE>父生之</span>。<span class=GramE>母育之</span>。國君統治之。<span
class=GramE>鬼神昭鑒保護</span>之。顧<span class=GramE>不知感其恩德</span>。<span class=GramE>獨推恩</span>於漠無見聞之天主。謂之<span
class=GramE>大父大</span>君。&#26083;謂之大父大君。則必<span class=GramE>以吾父吾</span>君<span class=GramE>為小父小君</span>矣。豈不至<span class=GramE>無孝至無忠哉</span>。<span
class=GramE>又設謂天主</span>全能。&#21373;寄於天地日月君親鬼神。如國<span class=GramE>主寄全</span>用於公<span
class=GramE>卿牧長</span>。則庶民有<span class=GramE>善官宰賞</span>之可矣。庶民有罪。<span
class=GramE>官宰罰</span>之可矣。豈事事必經<span class=GramE>國主哉</span>。又庶民之<span
class=GramE>所承事</span>。<span class=GramE>亦但承事官宰無</span>違。&#21373;為承事國主矣。<span
class=GramE>豈必獨事一</span>主。而禁其<span class=GramE>承事官宰哉</span>。<span class=GramE>今謂仙佛僭</span>竊禁<span
class=GramE>不承事</span>。猶之可也。天地日月鬼神。固天主所造以覆載<span class=GramE>炤</span>護人者。<span
class=GramE>而亦禁其</span>拜祭。<span class=GramE>不亦異乎</span>。<br>
　　<span class=GramE>其言曰</span>。人心性命。原天主<span class=GramE>所賦也</span>。<span
class=GramE>徵曰</span>。天命<span class=GramE>之謂性</span>。紫陽之解甚<span class=GramE>謬</span>。吾已釋大意於前矣。<span
class=GramE>夫可賦者</span>。<span class=GramE>必其有形</span>者也。心性有何形像而<span
class=GramE>可賦乎</span>。若無形像而<span class=GramE>仍可賦</span>。則<span class=GramE>天主靈明</span>。亦必<span
class=GramE>有賦之</span>者矣。又<span class=GramE>可賦則可奪</span>。 <span class=GramE>云</span>何有<span
class=GramE>始而無終乎</span>。<br>
　　<span class=GramE>其言曰</span>。必先有物而後有理。引詩<span class=GramE>云</span>。有物有則。<span
class=GramE>徵曰</span>。<span class=GramE>夫理者</span>。<span class=GramE>貫於物</span>之終<span
class=GramE>始而能成物</span>者也。故<span class=GramE>曰誠者物</span>之終始。<span class=GramE>不誠無</span>物。詩所謂有物有則。正由<span
class=GramE>從理成物</span>。故&#21373;物是理。如金作器。器全是金也。<span class=GramE>若言先有</span>物而後有理。則未<span
class=GramE>有物時</span>。便無理耶。&#26083;無物&#21373;無理。則無天地<span class=GramE>時尤必無理</span>。而天主在天地先。乃無理之尤甚者也。<br>
　　<span class=GramE>其言曰</span>。必<span class=GramE>有無始而後</span>有<span
class=GramE>有</span>始。有無形而後能形<span class=GramE>形</span>。<span class=GramE>吾身之</span>先。必有父母生我。必有天主降<span
class=GramE>衷</span>於我。<span class=GramE>徵曰</span>。<span class=GramE>無始無形快哉論也</span>。若天主<span
class=GramE>無始。</span>則父母亦<span class=GramE>無始乎</span>。天主無形。則父母亦無形乎。或<span
class=GramE>解之曰</span>。父母有形。故有始。天主無形。故<span class=GramE>無始也</span>。<span
class=GramE>徵曰</span>。<span class=GramE>吾身有形故</span>有始。<span class=GramE>吾</span>心性無形。何為<span
class=GramE>不無始乎</span>。<br>
　　<span class=GramE>其言曰</span>。天地猶<span class=GramE>一</span>宮室也。宮室樓臺。必待有主製造而後成。曾是天地之大。無有主之者。竟能自造<span
class=GramE>自成乎</span>。<span class=GramE>徵曰</span>。宮室未成時。主及工匠。依地依廠。天地未成時。天主<span
class=GramE>何依耶。</span>又宮室則用<span class=GramE>土木瓦石成</span>之。天地用何物成之耶。又未有天地先有成天地之<span
class=GramE>料耶。此料為</span>本有之。為天主生<span class=GramE>之耶。</span>且安置何<span
class=GramE>所耶。</span>為在天主身內。為在外耶。若在身外。則天主不&#24487;一切。若在身內。<span class=GramE>不</span>幾<span
class=GramE>戕</span>賊其身而以為天地萬物耶。<br>
　　<span class=GramE>其言曰</span>。太極之說。不過理氣二字。未嘗言其有靈知覺明也。&#26083;無靈覺。何以主宰萬化。<span
class=GramE>徵曰</span>。孔子<span class=GramE>不言易有</span>太極。是生<span class=GramE>兩儀乎</span>。<span
class=GramE>夫易</span>&#21373;靈明知覺之本性也。故無思無為。寂然不動。<span class=GramE>感而遂通</span>。<span
class=GramE>然正不必</span>以此主宰萬化。<span class=GramE>若萬化定</span>有主宰。<span
class=GramE>則但化善</span>而<span class=GramE>不化惡</span>。<span class=GramE>但化樂</span>而<span
class=GramE>不化苦</span>。聖人修道之教。反為無用矣。<br>
　　<span class=GramE>其言曰</span>。儒<span class=GramE>云</span>物<span class=GramE>物</span>各具<span
class=GramE>一</span>太極。則太極與物同體。<span class=GramE>囿</span>於物而不得為天地主。<span
class=GramE>徵曰</span>。太極妙理。<span class=GramE>無分劑</span>。無方隅。故物<span
class=GramE>物</span>各得其全。全體在物。而不<span class=GramE>囿</span>於物也。孔子曰。範圍天地之化而不過。<span
class=GramE>曲成萬物</span>而<span class=GramE>不</span>遺。<span class=GramE>通乎晝夜</span>之道而知。此<span
class=GramE>之</span>謂也。<span class=GramE>汝謂獨</span>一天主。不與物同體。則<span
class=GramE>必高居物</span>表。<span class=GramE>有分劑</span>。有方隅矣。何謂無所不在。<br>
　　<span class=GramE>其言曰</span>。人為天主所生。<span class=GramE>悉啟翼於</span>善。<span
class=GramE>或乃為</span>惡。<span class=GramE>則固人</span>所自造。<span class=GramE>徵曰</span>。天主&#26083;有全能。何以好善而人不善。惡<span
class=GramE>惡</span>而<span class=GramE>人反惡</span>。<span class=GramE>或救之曰</span>。如父母生子。但欲其善。不欲其惡。<span
class=GramE>子偏作惡</span>。父母何<span class=GramE>辜</span>。<span class=GramE>徵曰</span>。父母生子身。不生子心性。故不得自在也。天主&#26083;生其心性。何不但生善心<span
class=GramE>性耶。</span><br>
　　<span class=GramE>其言曰</span>。天主生物。欲以養人。生人。欲以事主。<span class=GramE>徵曰</span>。天主&#26083;無始。<span
class=GramE>無始何人</span>事之。<span class=GramE>而忽起生人事</span>己<span class=GramE>之</span>想。又父母生子。為防老死。天主&#26083;無終。生人何用。<br>
　　<span class=GramE>其言曰</span>。人<span class=GramE>之生從何</span>來。<span
class=GramE>死從何</span>去。<span class=GramE>徵曰</span>。<span class=GramE>此佛氏嘗談</span>也。<span
class=GramE>亦吾儒祕旨也</span>。而用之則大異矣。孔子曰。原始<span class=GramE>反終。</span>故知死生之說。精氣為物。<span
class=GramE>游魂為</span>變。是故知鬼神之情狀。<span class=GramE>逮季路問</span>事鬼神。則曰。未能事人。<span
class=GramE>焉能事鬼</span>。敢問死。則曰。未知生。焉知死。由此觀之。生死無二理。<br>
<span class=GramE>人鬼無</span>二致。明矣。朝聞道<span class=GramE>而夕死可</span>者。謂其死而有<span
class=GramE>不</span>死者存也。&#26083;死而不死。<span class=GramE>則生必不</span>生。而謂天主賦<span
class=GramE>之始生</span>。<span class=GramE>可乎</span>。<br>
　　<span class=GramE>其言曰</span>。天主降生之時。<span class=GramE>第以本性</span>之原體。結合於吾人<span
class=GramE>之性體</span>。<span class=GramE>譬</span>之<span class=GramE>以梨接</span>桃。<span
class=GramE>梨藉桃以</span>生。<span class=GramE>桃</span>何嘗損其本體。<span class=GramE>徵曰</span>。<span
class=GramE>彼謂人</span>之性靈。皆天主造。而今以桃梨<span class=GramE>譬</span>之。<span
class=GramE>將謂世間之梨</span>。<span class=GramE>皆桃所生乎</span>。<span class=GramE>梨本桃生</span>。<span
class=GramE>何須待接</span>。<span class=GramE>待接方</span>生。<span class=GramE>則桃本不能生梨矣</span>。<br>
　　<span class=GramE>其言曰</span>。天主未降生千百年前。<span class=GramE>已豫示必降之兆。</span>及其將降。又有天神來報。乃至種種奇功<span
class=GramE>異瑞</span>。其<span class=GramE>書充棟</span>。<span class=GramE>特未傳</span>譯等。<span
class=GramE>徵曰</span>。此與<span class=GramE>釋氏所述佛生瑞應何異也</span>。若謂釋迦為<span
class=GramE>摩耶所生</span>。不過是人。則天主為聖女所生。獨非人乎。若謂耶穌定是天主降生。則安知釋迦非天主降生乎。若<span
class=GramE>謂佛氏經書荒偽</span>。<span class=GramE>則汝書安</span>知<span class=GramE>不荒偽乎</span>。若<span
class=GramE>謂汝書</span>歷歷有據。則佛經不亦自謂歷歷<span class=GramE>有據乎</span>。若<span
class=GramE>謂佛出西域。</span>此間無人見聞。便稱為<span class=GramE>謬</span>。<span
class=GramE>則汝出</span>大西。此間尤無人見。<span class=GramE>不</span>尤<span class=GramE>謬</span>乎。佛書從天竺來。<span
class=GramE>汝則以為</span>誤取。<span class=GramE>汝謂</span>九萬里來。誰知其非說謊乎。汝&#26083;孤身至此。去家已遠。歷年已久。<span
class=GramE>何由與汝交</span>者。猶有本國異物贈之。<span class=GramE>豈汝膂力</span>甚大。當日所攜之物
如此其<span class=GramE>多耶。</span>抑有神通。<span class=GramE>朝取而夕至</span>耶。抑<span
class=GramE>有奇術</span>。隨意能變<span class=GramE>造耶。</span>吾<span class=GramE>亦聞汝</span>之根底矣。生於近香山<span
class=GramE>嶴</span>之小國。聰明奸宄。意在覬覦中原神器。<span class=GramE>故泛海潛</span>至嶺南。先<span
class=GramE>學此方聲字</span>。然後<span class=GramE>竊讀三教群書</span>。<span class=GramE>牽佛附儒</span>。杜撰扭捏。創此邪教。以為惑<span
class=GramE>世誑民</span>。<span class=GramE>蠹</span>壞國運之本。自謂絕<span class=GramE>婬</span>不娶。而以領聖水之<span
class=GramE>妄</span>說。<span class=GramE>誘</span>彼愚夫愚婦私行穢<span class=GramE>鄙</span>。<span
class=GramE>然閩粵</span>民<span class=GramE>庶</span>。每年必與呂宋等國商賈往來。汝之羽翼。每年附舟<span
class=GramE>賚</span>送寶物。以<span class=GramE>相資給</span>。是故<span class=GramE>與汝交者</span>。汝<span
class=GramE>不希彼一毫</span>供養。更以異物<span class=GramE>而贈惠</span>之。人<span
class=GramE>遂謂汝</span>廉潔無求。<span class=GramE>勝彼釋老</span>之勸人布施。乃至<span
class=GramE>縉紳達士</span>。亦<span class=GramE>被汝惑</span>。以為恭<span class=GramE>愨廉退</span>。儼然大儒風格。嗚呼。安知王莽謙恭。<span
class=GramE>乃漢室</span>之賊。<span class=GramE>介甫</span>新學。實宋<span class=GramE>世</span>之<span
class=GramE>蠹</span>哉。汝之心術。亦太惡矣。<br>
　　<span class=GramE>其言曰</span>。物或有始終。如草木鳥獸。或有<span class=GramE>始而無終。</span>如天地<span
class=GramE>神鬼及人</span>之靈魂。<span class=GramE>惟</span>天主<span class=GramE>無始無終。</span>而能始終萬物。無天主則無物矣。<span
class=GramE>徵曰</span>。<span class=GramE>吾儒謂誠者物</span>之終始。<span class=GramE>不誠無</span>物。<span
class=GramE>其次致曲</span>。<span class=GramE>曲能有誠</span>。誠則形。乃至<span class=GramE>惟</span>天下至誠<span
class=GramE>為能化</span>。至誠之道。可<span class=GramE>以前知</span>。至誠如神。至誠能盡其性。能盡人物之性。贊化育而參天地。故先以二<span
class=GramE>語定其宗趣</span>。所謂<span class=GramE>自誠明謂</span>之性。自<span class=GramE>明誠謂之</span>教。而<span class=GramE>又結示性</span>修<span class=GramE>不</span>二。天人合一之旨。故曰。誠則明矣。明則誠矣。此真物化根源。非所謂天主也。<span
class=GramE>若必立一天</span>主。至靈至聖。無所不能。威權<span class=GramE>不</span>二。則化育決無<span
class=GramE>勞</span>贊。而天地決不可參。<span class=GramE>豈理也哉</span>。<span class=GramE>又彼所</span>立有始有終。有始無終。<span
class=GramE>無始無終三句</span>。尤為不通。<span class=GramE>易曰</span>。形而<span class=GramE>上者謂之</span>道。形而<span
class=GramE>下者謂</span>之器。器則<span class=GramE>有始必有</span>終。道則<span class=GramE>無終必無始。</span>&#26083;許有始無終一句。何不&#24183;立無始有終一句耶。且草木與鳥獸。其不同甚矣。<span
class=GramE>猶皆有始有終</span>。人之所以異於禽獸者幾<span class=GramE>希耳。</span>獨有<span
class=GramE>始而無終。</span>何耶。又世間之法。<span class=GramE>父子必相類</span>。因果必相同。<o:p></o:p></span></p>

<p class=MsoNormal><span class=GramE><span style='font-size:16.0pt;font-family:
新細明體'>現見人決生人。鳥決生鳥</span></span><span style='font-size:16.0pt;font-family:新細明體'>。<span
class=GramE>瓜不生</span>豆。<span class=GramE>豆不生瓜</span>。天主&#26083;生人也。人有始無終。天主亦必有<span
class=GramE>始而無終矣</span>。若天主靈<span class=GramE>妙故無始。</span>則<span class=GramE>人心亦靈妙</span>。何謂<span
class=GramE>獨有始乎</span>。<span class=GramE>若人</span>心靈妙。天主賦之。則天主靈妙。安知<span
class=GramE>不</span>亦有賦<span class=GramE>之者乎</span>。又天主生人。<span class=GramE>則謂人之大父</span>也。生鳥獸。不為<span
class=GramE>鳥獸父乎</span>。生草木。不為<span class=GramE>草木父乎</span>。鳥獸草木之父。亦何足為<span
class=GramE>尊主乎</span>。<span lang=EN-US><br>
　　<span class=GramE>其言曰</span>。譬如樹之花果枝葉及<span class=GramE>榦</span>。<span
class=GramE>皆由根生</span>。無根則皆無。<span class=GramE>乃樹之根固</span>無他根所由生也。天主是萬物根底。何所由生。<span
class=GramE>徵曰</span>。樹根必依地者也。<span class=GramE>天主獨能無所依乎</span>。<br>
　　<span class=GramE>其言曰</span>。天主當初欲生萬物以為人用。先開闢天地。化生萬物<span class=GramE>之諸宗</span>。然後化生<span
class=GramE>一</span>男一女等。<span class=GramE>徵曰</span>。天地未<span class=GramE>闢</span>。尚未有人。<span
class=GramE>云何欲</span>生萬物以為<span class=GramE>人用乎</span>。<br>
　　<span class=GramE>其言曰</span>。生前為善為惡。<span class=GramE>其魂各</span>以死後赴天主審判。<span
class=GramE>徵曰</span>。若天主無形聲處所。則死者將<span class=GramE>何所赴</span>。若<span
class=GramE>可赴聽審判</span>。<span class=GramE>殆</span>如世間士師。亦<span class=GramE>如釋氏所</span>稱閻羅。<span
class=GramE>然設如士</span>師。則士師亦父母所生。不免老死者也。<span class=GramE>設如閻羅</span>。則閻羅亦眾生數目。不免輪迴者也。猶可稱<span
class=GramE>無始無終。</span>造物之<span class=GramE>真宰耶。</span><br>
　　<span class=GramE>其言曰</span>。天堂地獄之報決不可免。所以定有後世。無有一<span class=GramE>人能憶前世</span>事者。<span
class=GramE>所以定無前世</span>。<span class=GramE>徵曰</span>。<span class=GramE>執途之</span>人<span
class=GramE>而問以初生</span>時事。亦無一<span class=GramE>人能憶之</span>者。可謂&#24183;無初生事乎。初生雖<span
class=GramE>不憶</span>。不可謂無初生。前世雖<span class=GramE>不憶</span>。<span class=GramE>又安知</span>無前世也。<br>
　　<span class=GramE>其言曰</span>。仙佛菩薩。<span class=GramE>令人奉敬自己</span>。<span
class=GramE>而抗天主</span>之權。<span class=GramE>徵曰</span>。仙佛菩薩。雖非<span class=GramE>吾儒所</span>宗。<span
class=GramE>然必說有諸仙諸佛諸</span>菩薩等。以為<span class=GramE>世人所敬</span>。又說天地日月星辰鬼神皆<span
class=GramE>應奉事</span>。則<span class=GramE>非專奉自己</span>也。耶穌乃令人專奉<span
class=GramE>一</span>主。不得拜祭天地日月等。其專利嫉妒<span class=GramE>不</span>尤甚乎。<br>
　</span></span></p>

<hr>

<p class=MsoNormal><span lang=EN-US style="font-family: 新細明體; font-weight: 700">
<span class=GramE><a name="辟邪集附"><font size="6">辟邪集附</font></a></span></span></p>

<p class=MsoNormal><span lang=EN-US style="font-family: 新細明體; font-weight: 700">
<font size="6"><br>
</font></span><span lang=EN-US style="font-size: 16.0pt; font-family: 新細明體">【鍾振之居士寄初徵與際明禪師柬】<br>
<span class=GramE>憶吾兩</span>人。生同一日。學同一師。<span class=GramE>幼</span>同一志。不謂尊者至廿四歲。<span
class=GramE>逃儒入禪</span>。二十年來。所趨各別。音問遂&#30094;。<span class=GramE>茲者病</span>臥湖濱。忽聞天主邪說。<span
class=GramE>借彼矛</span>。<span class=GramE>攻彼盾。</span>略為初<span class=GramE>徵</span>。知尊者。<span
class=GramE>久事禪學</span>。必有<span class=GramE>破敵餘才</span>。且彼&#26083;專攻佛教。尊者似亦不容默默。<span
class=GramE>拙稿呈政</span>。<span class=GramE>惟</span>進而教之。</span></p>

<p class=MsoNormal>
<span lang=EN-US style="font-size: 16.0pt; font-family: 新細明體"><br>
【際明禪師復柬】<br>
方外雲<span class=GramE>蹤</span>。<span class=GramE>久失聞問</span>。而<span class=GramE>髫</span>年千古之志。則未<span
class=GramE>敢或忘也</span>。接手教。兼讀初<span class=GramE>徵</span>。<span class=GramE>快甚</span>。居士<span
class=GramE>擔當聖學</span>。正應出此
手眼。山<span class=GramE>衲</span>&#26083;棄世法。不必更為辯論。若<span class=GramE>謂彼攻</span>佛教。佛教實<span
class=GramE>非彼所能</span>破。且今<span class=GramE>時釋子</span>。有名無義者多。<span
class=GramE>藉此外</span>難以警<span class=GramE>悚</span>之。未必非佛法之幸也。刀<span
class=GramE>不磨不利</span>。鐘<span class=GramE>不</span>擊不鳴。三武<span class=GramE>滅僧而佛法益盛</span>。山<span
class=GramE>衲</span>且拭目<span class=GramE>俟</span>之矣。<span class=GramE>草復不</span>&#26083;。</span></p>

<p class=MsoNormal>
<span lang=EN-US style="font-size: 16.0pt; font-family: 新細明體"><br>
【鍾振之寄再徵柬】<br>
<span class=GramE>曩寄天學初徵呈政</span>。意尊者必出手眼。<span class=GramE>共閑聖</span>道。而竟袖手旁觀。豈<span
class=GramE>髫</span>年千古之志。與<span class=GramE>世法俱棄耶。</span>何謂未<span class=GramE>敢或忘也</span>。<span
class=GramE>邇</span>來邪說益<span class=GramE>熾</span>。不得已。再為之<span class=GramE>徵</span>。必<span
class=GramE>祈</span>為我斟酌。<span class=GramE>毋曰</span>。爾&#26083;不歸投佛法。吾亦<span
class=GramE>不預聞儒宗</span>也。</span></p>

<p class=MsoNormal>
<span lang=EN-US style="font-size: 16.0pt; font-family: 新細明體"><br>
【際明禪師復柬】<br>
<span class=GramE>儒釋二家</span>。<span class=GramE>同而復異</span>。異<span class=GramE>而復同</span>。<span
class=GramE>惟智人</span>能深究之。非邪說可混淆也。<span class=GramE>惟真儒方能知佛</span>。<span
class=GramE>亦惟學佛</span>始<span class=GramE>能知儒</span>。讀居士再<span class=GramE>徵</span>。<span
class=GramE>其揭理</span>處。<span class=GramE>如日輪中天</span>。其<span class=GramE>破邪處</span>。<span
class=GramE>如基箭</span>射柳。孔顏<span class=GramE>一</span>脈。可謂<span class=GramE>不</span>墜地矣。山<span
class=GramE>衲</span>豈能更贊<span class=GramE>一</span>辭。<span class=GramE>惟冀居士以此慧性</span>。<span
class=GramE>更復深究</span>西<span class=GramE>竺心傳</span>。則<span class=GramE>世</span>出世道。<span
class=GramE>均為有賴</span>。形跡雖疏。<span class=GramE>神交匪隔</span>。當不以我為狂言也。</span></p>

<hr>

<p class=MsoNormal><span lang=EN-US style="font-family: 新細明體; font-weight: 700">
<a name="辟邪集跋語"><font size="6">辟邪集跋語</font></a><font size="6"><br>
　</font></span></p>

<p class=MsoNormal>
<span lang=EN-US style="font-size: 16.0pt; font-family: 新細明體">　　余嘗讀觀所緣緣論。先展轉<span class=GramE>縱奪以</span>破外人。<span class=GramE>然後申立正義</span>。<span
class=GramE>倘外計</span>未破。不應先<span class=GramE>立自宗</span>。譬如良將用兵。先以<span
class=GramE>威伏。</span>後以<span class=GramE>慈撫也</span>。近日天主之教。淺陋<span
class=GramE>殆</span>不足言。彼<span class=GramE>翕然信</span>向者。<span class=GramE>達士不過</span>為利所惑。庸人不過<span
class=GramE>望風趨影</span>。皆<span class=GramE>無足怪</span>。<span class=GramE>獨怪夫破</span>之者。不能借矛<span
class=GramE>攻盾。</span>往往先自立宗。反未免<span class=GramE>齎盜糧而藉寇兵耳。惟茲</span>二<span
class=GramE>徵</span>。絕不自執<span class=GramE>一</span>法。<span class=GramE>惟乘其釁</span>而攻之。大似尉遲敬<span
class=GramE>德裸身赤手入陣</span>。而奪矛取勝。其<span class=GramE>得臨濟白拈賊</span>之作<span
class=GramE>略者耶。</span>是集一出。可以<span class=GramE>破邪。</span>可以匡<span class=GramE>世</span>。<span
class=GramE>可以閑聖道</span>。可以護　國運。<span class=GramE>利亦偉矣</span>。<span
class=GramE>爰不揣庸劣</span>。評而<span class=GramE>梓</span>之。<br>
新安<span class=GramE>夢士程智用謹跋</span><o:p></o:p></span></p>

</div>

</body>

</html>