<html>

<head>
<meta http-equiv="Content-Language" content="zh-tw">
<meta name="GENERATOR" content="Microsoft FrontPage 5.0">
<meta name="ProgId" content="FrontPage.Editor.Document">
<meta http-equiv="Content-Type" content="text/html; charset=big5">
<title>法海觀瀾 古吳蕅益比丘智旭輯</title>
<meta name="Microsoft Theme" content="none">
<style>
<!--
span.MsoCommentReference
	{}
-->
</style>
</head>

<body>

<p class="MsoNormal" align="center"><font size="7">法海觀瀾<br>
</font><span lang="EN-US" style="font-size: 16.0pt; font-family: 新細明體">古吳蕅益比丘智旭輯</span></p>
<p class="MsoNormal" align="center"><span lang="en-us">
<font face="新細明體" style="font-size: １６"><a href="#法海觀瀾序">
<span style="font-size: 16pt">法海觀瀾序</span></a></font></span><font face="新細明體"><span style="font-size: 16pt"><br>
<a href="#又序">又序</a><br>
<a href="#法海觀瀾卷第一（目錄）">法海觀瀾卷第一 （目錄）</a><br>
<a href="#法海觀瀾卷第一">法海觀瀾卷第一</a><br>
<a href="#法海觀瀾卷第二（目錄）">法海觀瀾卷第二（目錄）</a><br>
<a href="#法海觀瀾卷第二">法海觀瀾卷第二</a><br>
<a href="#法海觀瀾卷第三（目錄）">法海觀瀾卷第三（目錄）</a><br>
<a href="#法海觀瀾卷第三">法海觀瀾卷第三</a><br>
<a href="#法海觀瀾卷第四（目錄）">法海觀瀾卷第四（目錄）</a><br>
<a href="#法海觀瀾卷第四">法海觀瀾卷第四</a><br>
<a href="#法海觀瀾卷第五（目錄）">法海觀瀾卷第五（目錄）</a><br>
<a href="#法海觀瀾卷第五">法海觀瀾卷第五</a><br>
　</span></font></p>
<hr>
<p class="MsoNormal">
<span style="font-size: 16.0pt; font-family: 新細明體; font-weight:700">
<a name="法海觀瀾序">法海觀瀾序</a></span></p>
<p class="MsoNormal"><span style="font-size: 16.0pt; font-family: 新細明體">
　　子輿氏有言曰。觀水有術。必觀其瀾。況大藏法海。甚深無量。不得其術。何以觀之哉。夫統論修證法門。浩若塵沙。非止八萬四千而已。然五門收之。罄無不盡。何者。欲遊佛海。先資戒航。戒淨。則解行可遵。行圓。則祕密斯證。證入。則依果自嚴。故首律宗。明造修之始。次諸教。明開解之途。次禪觀。明實踐之行。繼密宗。明感應之微。終淨土。明自他同歸之地也。中峰本公。謂密咒如春。教乘如夏。南山律宗如秋。禪宗如冬。一往似當。再研未必盡然。&#23557;論諸宗當究旨歸。不當取其跡象。禁咒祕密。如冬令生意含於未發之中。豈全似春。戒為佛法初門。儒不學禮。無以立。釋不受戒。不許聽教參禪。如春令草木萌甲。安得如秋。豈謂佛制毘尼。有似蕭何制律。遂擬以肅殺之氣耶。可笑甚矣。禪於無修無證中。妙論修證。無證而證。則體舍萬用。可擬於冬。無修而修。則刊華就實。正似秋耳。教乘如夏。吾無間然。只此四門。罔不以淨土為歸。是故亦猶土之寄王於四時也。夫大小兩乘。皆首戒律。而大必兼小。小不兼大。南山不敢自稱大乘。不應以南山名宗。但云律宗如春可矣。教亦自有大小兩乘。西土每每分弘。此土晉魏以來。或分或兼。今皆廢小。獨弘大乘。復有三家。一天台宗。二賢首宗。三慈恩宗。天台教觀齊舉。教可如夏。觀即如秋。賢首教多觀少。清涼收禪為頓教。圭峰自立三教。以對三宗。則三教如夏。三宗如秋。慈恩弘唯識教。自修兜率觀門。基公略示唯識五觀。未嘗&#23557;實勸修。然夏後必定有秋。是在學者自知領會而已。故且云諸教如夏也。禪亦自有大小兩門。於大乘中。復分頓漸。小及大漸。此所不論。達摩承佛教盛行之後。特來指示心要。譬如畫龍點睛。令其飛去。乃至六祖。無不皆然。雖藉楞伽金剛印心。未嘗廢教。而貴行起解絕。不許坐在知解窠臼。故與台宗圓妙止觀。同如秋也。密宗唯是大乘法門。身入壇場而結密印。囗誦密言。意專密觀。名三密法門。若論初修之者。必須先持淨戒。發菩提心。解法界理。方許入壇。&#23557;期取證。則亦由春夏而入於秋。今約諸佛所說神咒。不許翻譯。唯令持者。立地證入。又令聞者。乃至遇影蒙塵。皆成究竟解脫種子。故但云密宗如冬也。淨土者。三德祕藏。常樂我淨。究竟安隱之處。所謂常即法身。寂即解脫。光即般若。非一非三。而三而一。不縱不橫。不並不別。依正不二。不可思議。不二而二。故全依即正。名為佛身。全正即依。名為淨土耳。秪此常寂光法性身土。全體迷之。而為三界六道。偏證取之。而為聲聞緣覺。權位菩薩隨分悟之。而為三賢十聖。所以諸佛為實施權。不動法性。垂下三土。為接三賢十聖。示實報淨土。為接聲聞緣覺權位菩薩。示方便淨土。為接三界六道凡夫。示同居淨土。而諸眾生根性不同。樂欲亦異。或因持三聚戒。而淨四土。或因習教。解甚深義。而淨四土。或因禪觀。直悟自心。而淨四土。或因專修三密。傳持咒印。而淨四土。或唯以一門。而淨四土。或以二門。三門。四門。而淨四土。如世間草木華果。或生長熟脫於春。或生長熟脫於夏。或生長熟脫於秋。或生長熟脫於冬。或唯經一時而即熟脫。或經二時三時。乃至具經四時而得熟脫。故須云淨土如土。寄王四時也。夫八萬四千。乃至塵沙法門。未有不具戒者。未有不正解者。未有不篤行者。未有不證密者。未有不歸淨土者。故曰五門收之。罄無不盡也。然則無解行之戒。非戒也。無戒行之教。非教也。無戒教之禪。非禪也。無戒解及禪之密。非密也。非戒非教非禪非密。則非淨土真因也。非有四種淨土。則戒。教。禪。密。無實果也。非真因實果。則不顯非因非果之心性也。不顯心性。則無以觀法海之甚深無量而徹其涯底也。故以五門之瀾。為觀法海之術。願與同志者共之。</span></p>
<p class="MsoNormal" style="text-indent: 16.0pt">
<span style="font-size: 16.0pt; font-family: 新細明體">甲午重九後一日北天目蕅益沙門釋智旭撰</span></p>
<hr>
<p class="MsoNormal">
<span style="font-size: 16.0pt; font-family: 新細明體; font-weight:700">
<a name="又序">又序</a></span></p>
<p class="MsoNormal"><span style="font-size: 16.0pt; font-family: 新細明體">
　　嘗觀諸佛菩薩。智慧光明圓滿具足。度盡古今大千世界。原無一法可說。此即達摩西來。無一字之旨也。乃大藏經論。瀰天際地。語言文字。不可勝窮。此義又何居乎。我讀金剛經而知之矣。金剛云。無所住處生心。諸佛菩薩即於無可說中立法也。無法之法。是名妙法。學者不知萬法本於一法。一法歸於無法。每每撾宗堂之鼓。登教者之臺。持行門之&#37474;。如一葦障狂瀾中。飄忽滄溟。莫知涯岸。此所謂法海浮沈者也。浮沈日久。將諸佛語言文字。浩瀚支離粘帶牽縛。俾本源性命之書。竟為煩惱沈淪之障。可勝歎哉。此蕅益大師續千聖之燈。踞毘盧之頂。出光明鏡。轉法藏輪。集從前教乘諸典。選擇精要。接引入門。讀其綜舉之旨。夫約以戒行為第一。以證入繼之。淨土終之。至哉大師之言乎。孔子曰。四十而不惑。子輿曰。四十不動心。此皆戒行圓明之後。腳跟立定。然後修證功夫。次第可舉矣。振裘者。必挈其領。汲水者。必探其源。法海觀瀾之意。其在斯歟。雖然大師序四淨土。而以五門收之。必全教。戒禪密。乃為真因實果。故以五門之瀾。為觀法之術。夫嚴淨毘尼以為律。巧立言說文字以為教。因疑參究不墮知解窠臼以為禪。持真言證入名曰密宗。舉體淨緣。名曰淨土。具名雖殊。其實則一。又何得以吾師之律教。而非即吾師之禪宗乎哉。大師數十年之苦心。綜輯貫通。津梁學者。獨標高唱。選佛登科。余服膺既久。鋟而壽之。願與現在來者。精進奉持。儻有學者衍流全部。悟證無言。迥出法門。不拘文字。見性明心。立地成佛。此又大師瀾中之瀾。是即諸佛菩薩無法之法也。余管窺釋教。何敢妄肆廣長。以滋語業。但讀師之書。仰師之教。附贅一言。以志不忘之意云爾。</span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
甲辰年瀨水弟子湯學紳撰</span></p>
<hr>
<p class="MsoNormal"><span style="font-family: 新細明體">
<a name="法海觀瀾卷第一（目錄）"><font size="6">法海觀瀾卷第一（目錄）</font></a></span></p>
<p class="MsoNormal"><span style="font-size: 16.0pt; font-family: 新細明體">律宗要典</span></p>
<p class="MsoNormal"><span style="font-size: 16.0pt; font-family: 新細明體">
佛說梵網經（二卷）</span></p>
<p class="MsoNormal"><span style="font-size: 16.0pt; font-family: 新細明體">
菩薩瓔珞本業經（二卷）</span></p>
<p class="MsoNormal"><span style="font-size: 16.0pt; font-family: 新細明體">
菩薩善戒經（共十卷）</span></p>
<p class="MsoNormal"><span style="font-size: 16.0pt; font-family: 新細明體">
佛說受十善戒經（一卷）</span></p>
<p class="MsoNormal"><span style="font-size: 16.0pt; font-family: 新細明體">
佛說十善業道經（五紙）</span></p>
<p class="MsoNormal"><span style="font-size: 16.0pt; font-family: 新細明體">
文殊師利問經（二卷）</span></p>
<p class="MsoNormal"><span style="font-size: 16.0pt; font-family: 新細明體">佛藏經（四卷）</span></p>
<p class="MsoNormal"><span style="font-size: 16.0pt; font-family: 新細明體">
優婆塞戒經（七卷）</span></p>
<p class="MsoNormal"><span style="font-size: 16.0pt; font-family: 新細明體">
佛說文殊師利淨律經（一卷）</span></p>
<p class="MsoNormal"><span style="font-size: 16.0pt; font-family: 新細明體">
清淨毘尼方廣經（一卷）</span></p>
<p class="MsoNormal"><span style="font-size: 16.0pt; font-family: 新細明體">菩薩藏經（九紙）</span></p>
<p class="MsoNormal"><span style="font-size: 16.0pt; font-family: 新細明體">
佛說善恭敬經（六紙）</span></p>
<p class="MsoNormal"><span style="font-size: 16.0pt; font-family: 新細明體">
佛說大乘戒經（一紙）</span></p>
<p class="MsoNormal"><span style="font-size: 16.0pt; font-family: 新細明體">
華嚴二地品（六紙半）</span></p>
<p class="MsoNormal"><span style="font-size: 16.0pt; font-family: 新細明體">
佛說決定毘尼經（一卷）</span></p>
<p class="MsoNormal"><span style="font-size: 16.0pt; font-family: 新細明體">
佛說淨業障經（一卷）</span></p>
<p class="MsoNormal"><span style="font-size: 16.0pt; font-family: 新細明體">
虛空藏菩薩經（一卷）</span></p>
<p class="MsoNormal"><span style="font-size: 16.0pt; font-family: 新細明體">
觀虛空藏菩薩經（二紙）</span></p>
<p class="MsoNormal"><span style="font-size: 16.0pt; font-family: 新細明體">
大集戒清淨平等章（六紙）</span></p>
<p class="MsoNormal"><span style="font-size: 16.0pt; font-family: 新細明體">
大乘理趣淨戒波羅蜜多品（一卷）</span></p>
<p class="MsoNormal"><span style="font-size: 16.0pt; font-family: 新細明體">
菩薩戒羯磨文（五紙餘）</span></p>
<p class="MsoNormal"><span style="font-size: 16.0pt; font-family: 新細明體">
菩薩戒本經（一卷）</span></p>
<p class="MsoNormal"><span style="font-size: 16.0pt; font-family: 新細明體">
菩薩五法懺悔經（一紙半）</span></p>
<p class="MsoNormal"><span style="font-size: 16.0pt; font-family: 新細明體">右大乘</span></p>
<p class="MsoNormal"><span style="font-size: 16.0pt; font-family: 新細明體">
四分律藏（六十卷）</span></p>
<p class="MsoNormal"><span style="font-size: 16.0pt; font-family: 新細明體">
摩訶僧祇律（四十卷北作四十六卷）</span></p>
<p class="MsoNormal"><span style="font-size: 16.0pt; font-family: 新細明體">
彌沙塞五分律（三十卷）</span></p>
<p class="MsoNormal"><span style="font-size: 16.0pt; font-family: 新細明體">
十誦律（五十八卷）</span></p>
<p class="MsoNormal"><span style="font-size: 16.0pt; font-family: 新細明體">
十誦毘尼序（三卷）</span></p>
<p class="MsoNormal"><span style="font-size: 16.0pt; font-family: 新細明體">
薩婆多毘尼毘婆沙（八卷）</span></p>
<p class="MsoNormal"><span style="font-size: 16.0pt; font-family: 新細明體">
根本說一切有部毘奈耶（五十卷）</span></p>
<p class="MsoNormal"><span style="font-size: 16.0pt; font-family: 新細明體">
根本說一切有部苾芻尼毘奈耶（二十卷）</span></p>
<p class="MsoNormal"><span style="font-size: 16.0pt; font-family: 新細明體">
根本說一切有部雜事（四十卷）</span></p>
<p class="MsoNormal"><span style="font-size: 16.0pt; font-family: 新細明體">
根本說一切有部破僧事（二十卷）</span></p>
<p class="MsoNormal"><span style="font-size: 16.0pt; font-family: 新細明體">
根本說一切有部尼陀那（五卷）</span></p>
<p class="MsoNormal"><span style="font-size: 16.0pt; font-family: 新細明體">目得迦（五卷）</span></p>
<p class="MsoNormal"><span style="font-size: 16.0pt; font-family: 新細明體">
根本薩婆多部律攝（十四卷）</span></p>
<p class="MsoNormal"><span style="font-size: 16.0pt; font-family: 新細明體">
善見毘婆沙律（十八卷）</span></p>
<p class="MsoNormal"><span style="font-size: 16.0pt; font-family: 新細明體">毘尼母經（八卷）</span></p>
<p class="MsoNormal"><span style="font-size: 16.0pt; font-family: 新細明體">
舍利弗問經（十三紙半）</span></p>
<p class="MsoNormal"><span style="font-size: 16.0pt; font-family: 新細明體">
佛說目連所問經（二紙）</span></p>
<p class="MsoNormal"><span style="font-size: 16.0pt; font-family: 新細明體">
沙彌十戒法&#24183;威儀（一卷）</span></p>
<p class="MsoNormal"><span style="font-size: 16.0pt; font-family: 新細明體">
佛說沙彌十戒儀則經（三紙半）</span></p>
<p class="MsoNormal"><span style="font-size: 16.0pt; font-family: 新細明體">
沙彌尼戒經（四紙）</span></p>
<p class="MsoNormal"><span style="font-size: 16.0pt; font-family: 新細明體">
佛說優婆塞五戒相經（一卷）</span></p>
<p class="MsoNormal"><span style="font-size: 16.0pt; font-family: 新細明體">戒消災經（三紙）</span></p>
<p class="MsoNormal"><span style="font-size: 16.0pt; font-family: 新細明體">佛說齋經（三紙）</span></p>
<p class="MsoNormal"><span style="font-size: 16.0pt; font-family: 新細明體">右小乘</span></p>
<hr>
<p class="MsoNormal"><span style="font-family: 新細明體"><a name="法海觀瀾卷第一">
<font size="6">法海觀瀾卷第一</font></a></span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
古吳蕅益比丘智旭輯</span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
中山湯學紳康民閱梓</span></p>
<p class="MsoNormal">
<span style="font-size: 16.0pt; font-family: 新細明體; font-weight: 700">【律學綱維】</span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">&nbsp;&nbsp;&nbsp; 
○大方廣佛華嚴經賢首品云。若常信奉於諸佛。則能持戒修學處。若常持戒修學處。則能具足諸功德。</span></p>
<p class="MsoNormal" style="text-indent: 16.0pt">
<span style="font-size: 16.0pt; font-family: 新細明體">
　又云。家是貪愛繫縛所。欲使眾生悉免離。故示出家得解脫。於諸欲樂無所愛。</span></p>
<p class="MsoNormal"><span style="font-size: 16.0pt; font-family: 新細明體">
　　述曰。出家學處。所謂二百五十戒也。戒名波羅提木叉。此翻保解脫。今既示出家得解脫。是明指比丘戒法。決能具足諸功德矣。苟不持修。豈名信佛奉佛。誰謂毘尼僅屬小乘。非即大華嚴哉。</span></p>
<p class="MsoNormal"><span style="font-size: 16.0pt; font-family: 新細明體">
明法品云。於去來今佛所說之法。所制之戒。皆悉奉持。心不捨離。是故能令佛法僧種。永不斷絕。</span></p>
<p class="MsoNormal"><span style="font-size: 16.0pt; font-family: 新細明體">
十行品中第二行云。佛子。何等為菩薩摩訶薩饒益行。此菩薩護持淨戒。於色聲香味觸。心無所著。亦為眾生如是宣說。不求威勢。不求種族。不求富饒。不求色相。不求王位。如是一切。皆無所著。但堅持淨戒。作如是念。我持淨戒。必當捨離一切纏縛。貪求。熱惱。諸難逼迫。毀謗亂濁。得佛所讚平等正法。佛子。菩薩如是持淨戒時。於一日中。假使無數百千億那由他諸大惡魔。詣菩薩所。一一各將無量無數百千億那由他天女皆於五欲善行方便。端正姝麗。傾惑人心。執持種種珍玩之具。欲來惑亂菩薩道意。爾時菩薩作如是念。此五欲者。是障道法。乃至障礙無上菩提。是故不生一念欲想。心淨如佛。唯除方便教化眾生。而不捨於一切智心。佛子。菩薩不以欲因緣故。惱一眾生。寍捨身命。而終不作惱眾生事。菩薩自得見佛已來。未曾心生一念欲想。何況從事。若或從事。無有是處。爾時菩薩但作是念。一切眾生於長夜中。想念五欲。趣向五欲。貪著五欲。其心決定耽染沈溺。隨其流轉。不得自在。我今應當令此諸魔。及諸天女。一切眾生住無上戒。住淨戒已。於一切智。心無退轉。得阿耨多羅三藐三菩提。乃至入於無餘涅槃。何以故。此是我等所應作業。應隨諸佛如是修學。作是學已。離諸惡行。計我無知。以智入於一切佛法。為眾生說。令除顛倒。然知不離眾生。有顛倒。不離顛倒。有眾生
。不於顛倒內。有眾生。不於眾生內。有顛倒。亦非顛倒。是眾生。亦非眾生。是顛倒。顛倒非內法。顛倒非外法。眾生非內法。眾生非外法。一切諸法。虛妄不實。速起速滅。無有堅固。如夢如影。如幻如化。誑惑愚夫。如是解者。即能覺了一切諸行。通達生死。及與涅槃。證佛菩提。自得度。令他得度。自解脫。令他解脫。自調伏。令他調伏。自寂靜。令他寂靜。自安隱。令他安隱。自離垢。令他離垢。自清淨。令他清淨。自涅槃。令他涅槃。自快樂。令他快樂。佛子。此菩薩復作是念。我當隨順一切如來。離一切世間行。具一切諸佛法。住無上平等處。等觀眾生。明達境界。離諸過失。斷諸分別。捨諸執著。善巧出離。心恆安住。無上無說。無依無動。無量無邊。無盡無色。甚深智慧。佛子。是名菩薩摩訶薩第二饒益行。</span></p>
<p class="MsoNormal"><span style="font-size: 16.0pt; font-family: 新細明體">
十地品中第二地。專明戒波羅蜜。（第三十五卷）</span></p>
<p class="MsoNormal"><span style="font-size: 16.0pt; font-family: 新細明體">
隨好光明功德品云。諸天子。汝等應發阿耨多羅三藐三菩提心。淨治其意。住善威儀。悔除一切業障。煩惱障。報障。見障。以盡法界眾生數等身。以盡法界眾生數等頭。以盡法界眾生數等舌。以盡法界眾生數等善身業。善語業。善意業。悔除所有諸障過惡。</span></p>
<p class="MsoNormal"><span style="font-size: 16.0pt; font-family: 新細明體">
離世間品云。菩薩摩訶薩有十種清淨戒。何等為十。所謂身清淨戒。護身三惡故。語清淨戒。離語四過故。心清淨戒。永離貪瞋邪見故。不破一切學處清淨戒。於一切人天中作尊主故。守護菩提心清淨戒。不樂小乘故。守護如來所制清淨戒。乃至微細罪生大怖畏故。隱密護持清淨戒。善拔犯戒眾生故。不作一切惡清淨戒。誓修一切善法故。遠離一切有見清淨戒。於戒無著故。守護一切眾生清淨戒。發起大悲故。</span></p>
<p class="MsoNormal"><span style="font-size: 16.0pt; font-family: 新細明體">
入不思議解脫境界普賢行願品十七卷。大天告善財云。如諸眾生及草木。一切生長咸依地。世及出世諸善根。皆依最勝尸羅地。無戒欲求生善道。如鳥無翼欲飛空。如人無足欲遊行。亦如渡海無船筏。　或於日夕三時浴。或復三時作護摩（此云火祭。謂結壇持咒術）。卻粒自默如啞羊。無戒苦身無所利。　或大族子旃陀子。俱能持戒等生天。貴賤種姓虧戒身。皆墮地獄無差別。卑門持戒生天上。勝族毀犯墮幽冥。摩登持戒亦生天。仙人破戒入諸獄。王族多聞具色力。惡見無戒如獸蚖。如甘果樹猛獸圍。猶蓮華池毒蛇止。寍守貧賤恆持戒。具聖財寶德嚴身。破戒眾人之所輕。持戒天人咸信重。旃檀鬱金及沈麝。如是一切不為香。菩薩持戒最勝香。&#24487;出人天無有盡。卑陋持戒後生天。現蒙王者所瞻禮。此世他生安隱樂。如是戒果牟尼說。欲生人天及涅槃。如應具戒必當得。是故精勤持淨戒。隨心所願皆圓滿。若有臨終肢節痛。一切親屬欲分離。諦思我有清淨戒。身心歡樂無憂畏。戒為惑病最勝藥。護諸苦厄如父母。癡闇燈炬生死橋。無涯業海為船筏。帝釋轉輪威德王。富貴尊嚴無等倫。家有僕隸能持戒。承事供養而親敬。若有臨至命終時。持戒破戒生安畏。欲得當來極樂處。應當專意勤護持。戒珠不假刀兵護。戒為伏藏無所侵。戒為勇伴導前行。戒為出世莊嚴具。我讚持戒諸功德。如佛世尊真實說。　三十一卷。天主光女告善財云。汝應勤修表無表戒。謂若性若遮。有罪無罪。微細觀察。無缺減故。　三十三卷云。有二種戒。具足受持。則得圓滿善知識法。一菩薩戒。二別解脫戒（即比丘學處也）。持是二戒。則能圓滿善知識法。如佛所說。自不持戒。令他持戒。無有是處。若諸菩薩。具足圓滿頭陀功德。如是二戒。悉得清淨。不失善法。　三十八卷云。菩薩有十種法。審諦思惟具足圓滿。則能成就無憍慢心。一者諦觀身界。作是念言。我今出家。無殊死人。父母親愛朋友眷屬。一切所有。皆棄捨故。二者思惟我今服壞色衣。進止威儀。不同世間。三者思惟既毀形好。執持應器。乞丐於他。四者思惟我今乞食。如旃陀羅。五者思惟為求段食。長養我身。我之壽命。死在他手。六者思惟所乞之食。人畜之餘。彼若嫌棄。我方得食。七者思惟我今應當於師長所。恭敬供養。令生歡喜。八者思惟我今欲令同梵行者。生歡喜故。具足威儀。無違法式。九者思惟我今出家。於佛法中。未得少分。十者思惟一切眾生。於我瞋恨。我常安隱。如是思惟。得無憍慢。　晉譯賢首品云。戒是無上菩提本。應當具足持淨戒。若能具足持淨戒。一切如來所讚歎。　十善業跡悉清淨。勸化眾生持淨戒。開發眾生求佛道。因是得成清涼光。　十回向品云。菩薩若自不修梵行。令他淨修梵行。無有是處。自退梵行。令他具足梵行。自破梵行。令他安立梵行。自離梵行。令他立梵行道。自減梵行。令他修習梵行。自不樂梵行。令他樂修梵行。自不住梵行。令他安住梵行。自不究竟梵行。令他究竟梵行。自捨梵行。令他不捨安住梵行。自壞散梵行。令他攝取梵行。俱無有是處。何以故。菩薩摩訶薩如說修行。遠離顛倒。又能廣說離顛倒法。實語實行。修習清淨身口意業。離諸染汙。行無礙處。滅一切障。　離世間品云。離慢下意。心無放逸。身口及意。皆悉柔軟。無有輕躁。心常歡喜。護持淨戒。和顏愛語。先意問訊。遠離邪偽。是菩薩智具。自然成就佛法器故。</span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">&nbsp;&nbsp; 
○增益阿含經釋道安序云。此二阿含。其中往往有律語。外國不通與沙彌白衣共視也。而今已後。幸共覆之。使與律同。此乃茲邦之急者也。斯諄諄之誨。幸勿藐藐聽也。廣見而不知護禁。乃是學士通中創也。　增益第二卷云。所謂戒者。息諸惡故。戒能成道。令人歡喜。戒瓔珞身。現眾好故。夫禁戒者。猶吉祥瓶。所願便&#23557;。諸道品法。皆由戒成。如是行禁戒者。成大果報。諸善普具。得甘露味。至無為處。　第五卷云。設有作重罪。悔過更不犯。此人應禁戒。拔其罪根原。</span></p>
<p class="MsoNormal"><span style="font-size: 16.0pt; font-family: 新細明體">
長阿含經第十五卷。婆羅門云。戒即智慧。智慧即戒。有戒有智。然後所言誠實。無有虛妄。我說名婆羅門。佛言。善哉善哉。如汝所說。有戒則有慧。有慧則有戒。戒能淨慧。慧能淨戒。如人洗手。左右相須。戒慧具者。我說名比丘。</span></p>
<p class="MsoNormal"><span style="font-size: 16.0pt; font-family: 新細明體">
正法念處經云。有垢戒者。生於天中。無垢戒者。至於涅槃。世間戒者。則有流動。出世間戒。則無流動。　又云。意受持戒故。師則能與戒。無心諂受戒。必定入地獄。又云。自餘死者。唯棄其身。毀戒此丘。一切善法。皆悉破壞。　又云。若受持戒者。可得名為人。一切破戒者。則如狗不異。</span></p>
<p class="MsoNormal"><span style="font-size: 16.0pt; font-family: 新細明體">
中阿含經云。人犯一法。謂妄言是。不畏後世。無惡不作。寍噉鐵丸。其熱如火。不以犯戒。受世信施。若畏於苦。不愛念者。於隱顯處。莫作惡業。若不善業。已作今作。終不得脫。亦無避處。　又云。若有比丘犯戒。破戒。缺戒。穿戒。穢戒。黑戒者。欲依戒立戒。以戒為梯。昇無上慧堂正法閣者。終無是處。</span></p>
<p class="MsoNormal"><span style="font-size: 16.0pt; font-family: 新細明體">
雜阿含經云。世尊告諸比丘。當恭敬住。常當繫心。常當畏慎。隨他自在諸修梵行上中下座。所以者何。若有比丘不恭敬住。不繫心。不畏慎。不隨他自在諸修梵行上中下座。而欲令威儀足者。無有是處。不備威儀。欲令學法滿者。無有是處。學法不滿。欲令戒身。定身。慧身。解脫身。解脫知見身具足者。無有是處。解脫知見不滿足。欲令得無餘涅槃者。無有是處。</span></p>
<p class="MsoNormal"><span style="font-size: 16.0pt; font-family: 新細明體">
本事經云。出家而破戒。二俱無所成。謂失在家儀。及壞沙門法。寍吞熱鐵丸。洋銅而灌囗。不受人信施。而毀犯尸羅。諸毀犯尸羅。無悔無慚愧。多受人信施。定當生地獄。諸有智慧人。應堅持淨戒。勿受人信施。而毀犯尸羅。</span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">
○大寶積經三律儀會云。世若有人於別解脫起違背想。則為於佛力無所畏而生違背。彼若於佛力無所畏生違背者。則於去來現在諸佛而生違背。由此未來所受異熟無量大苦。假使三千大千世界一切眾生受地獄苦。比前眾生所受苦毒。百分不及一。乃至算數譬喻優波尼沙曇分。亦不及一。　又云。我終不聽執著我見。眾生見。壽者見。補特伽羅見者。於我法中而得出家。我若不許。強出家者。皆為是賊。食重信施。亦不成就真比丘戒。　菩薩藏會云。勿自恃持戒。輕毀犯戒者。恃戒陵於人。是名真破戒。　又云譬如圂豬。行處糞穢。兼又食噉。初無厭惡。眾生亦爾。極可憐愍。婬惱所逼。於親非親。為諸煩惱之所加害。行</span><span style="font-size: 16.0pt; font-family: 新細明體">魔徒黨魔罥所縛。纏裹惑網。陷沒欲泥。菩薩觀是事已。於彼眾生發起大悲。我當為彼宣說妙法。令其永斷諸欲煩惱。　又云。我說一切習近欲時。無有少惡而不造者。彼若報熟。無有少苦而不攝受。　又云。出家菩薩復有五法若成就者。不值佛世。不親善友。不具無難。失壞善根。不隨安住律儀菩薩修學正法。亦不速悟無上菩提。何等為五。一者毀犯尸羅。二者誹謗正法。三者貪著名利。四者堅執我見。五者能於他家。多生慳嫉。譬如餓狗。慞惶緣路。遇值鎖骨。久無肉膩。但見赤塗。言是厚味。便就銜之。至多人處。四衢道中。以貪味故。涎流骨上。妄謂甜美。或&#40809;或舐。或齧或吮。歡喜纏附。初無捨離。時有剎帝利婆羅門。及諸長者。皆大富貴。來遊此路。餓狗遙見。心生熱惱。作如是念。彼來人者。將無奪我所重美味。便發大瞋。出深毒聲。惡眼邪視。露現齒牙。而行齧害。如是當來末世。有諸苾芻。於他施主。勤習家慳。耽味屎尿。妄加纏裹。雖值如是。具足無難。而便委棄。不修正檢。此之苾芻。我說其行。如前癡狗。　又云。當來之世。我諸弟子。少有苾芻。深心希樂。趣般涅槃寂靜之法。多依三事以為常業。一者常喜追求世間名利。二者貪樂朋黨追求食家。往還不絕。三者喜樂追求華飾房宇。貯積財寶什物資具。以依如是三種事故。終不解脫三種惡趣。　文殊師利授記會云。若有已發菩提心者。乃至微惡終更不作。何所不作。謂貪瞋癡。及以在家威儀調戲。悉皆遠離。若出家已。不復希望名利恭敬。安住出家所修行法。　又云。菩薩成就一法。令願不退嚴淨佛剎。何謂一法。應學不動如來為菩薩時。本所修行。立弘誓願。我當所在生處。初生之時。若不出家。則為欺誑十方諸佛。如是菩薩。應隨順學。若佛出世。若不出世。一切生處。皆悉決定捨家出家。何以故。菩薩最勝利益。所謂出家。樂出家者。則能攝取十種功德。一者不著諸欲。二者樂阿蘭若。三者行佛所行。四者離凡夫行。五者不著妻子。及以財產。六者離惡道因。七者修善趣法。八者宿世善根。皆不損減。九者恆為諸天之所歎羨。十者一切鬼神。恭敬守護。　又云。菩薩成就三法。令願不退。攝受佛剎功德莊嚴。一者尊重愛樂住阿蘭若。二者無所染著而行法施。三者堅固安住淨戒律儀。菩薩堅住戒律得十無畏。一者入聚落無畏。二者眾中說法無畏。三者飲食無畏。四者出聚落無畏。五者入寺無畏。六者大眾中食無畏。七者教授無畏。八者親近和尚阿闍黎無畏。九者於自眷屬。慈心教誨無畏。十者受用衣服飲食臥具醫藥無畏。住戒律者。所有言說。令他信受。　又云。若菩薩在家出家。寍捨身命。終不破戒。以此持戒。共諸眾生迴向無上菩提。　又云。菩薩成就九法。令願不退。嚴淨佛剎。一者具身律儀。二者具語律儀。三者具意律儀。四者滅諸貪欲。五者滅諸瞋恚。六者滅諸愚癡。七者不行欺誑。八者為堅固友。九者不輕慢善知識。　大神變會云。大千界眾生。皆發趣菩提。假令盡一劫。男女以奉施。若人發道意。以信而出家。隨佛而修學。其福勝於彼。過去未來世。一切諸如來。無有不捨家。得成無上道。三世一切佛。稱讚出家法。若樂供養佛。當依佛出家。設滿恆沙界。珍寶供養佛。不如一日中。出家修寂靜。彼則近菩提。摧破魔軍眾。出家不放逸。白法恆增長。不壞眾善根。遠離諸煩惱。捨於家業累。順道聖所讚。捨家離惱縛。除惱離魔縛。心解行無染。不久證菩提。　摩訶迦葉會云。譬如二人。善解醫方。善解咒術。善別毒藥。善識甘露。爾時一人。於大眾中取毒食之。現稀有相。食已受苦。復求甘露咒術。望除毒氣。爾時彼人求不能得。毒氣熾盛。遂便命終。時第二人。作如是言。我不能食毒藥。不須甘露。不欲處眾作稀有想。令生苦惱。後五百歲。有諸在家出家菩薩。亦復如是。作如是言。如我說法。能除諸罪。轉集惡業。言還懺悔。彼於正法。墮落退沒。名為死人。復有菩薩。其心清淨。既不作罪。不須懺悔。但當懺悔過去未來一切諸罪。現在不作。如彼不食毒藥。不須甘露。所言毒者。於正法中犯於戒律。　又云。寍可一日。百數歸俗。不應破戒。受人信施。　又云。寍以燒熱鐵鍱為衣。不以破戒之身。而著袈裟。寍吞熱鐵。不以破戒之身。食人信施。　勝鬘夫人會云。毘奈耶者。即大乘學。所以者何。為佛出家而受具足。是故大乘戒蘊。是毘奈耶。文殊師利所說不思議佛境界經云。持戒具足八法而得清淨。一者身行端直。二者語業淳淨。三者心無瑕垢。四者志向堅貞。五者正命自資。六者頭陀知足。七者離諸詐偽不實之相。八者恆不忘失菩提之心。大集經海慧菩薩品云。客煩惱起生慚愧。即向十方佛懺悔。修集善法調諸根。是故菩提心最勝。　又云。不為我見。受持淨戒。能壞陰魔。不為有貪。受持淨戒。壞煩惱魔。若為遠離生死過失。受持淨戒。能壞死魔。若能生心。令毀禁者。悉持淨戒。受持淨戒。則壞天魔。　又云。發者。離諸惡戒。作者。至心受持諸淨禁戒。觀者。至心調伏毀禁之人。如法住者。淨持禁戒。不生憍慢。　無言菩薩品云。若有受持清淨禁戒。不求果報。是名信力。不生煩惱。毀壞禁戒。是名進力。如是淨戒。至心護持。願向菩提。是名念力。觀身口意。如水中月。響幻燄等。是名慧力。　不可說菩薩品云。若有菩薩。自作是言。我是持戒。彼是破戒。如是菩薩。名誑如來。　日密分護法品云。若無量僧悉破禁戒。但令五人清淨如法。若有施者。得福不可稱計。何以故。以有護持佛法者故。憐愍一切諸眾生故。其心平等無二相故。破戒比丘雖在眾中。受取信施。不得安樂。何以故。破禁戒故。不如法故。如是人者。一切十方無量諸佛所不護念。雖名比丘。不在僧數。何以故。入魔界故。持禁戒者。即佛弟子。毀禁戒者。即魔弟子。我都不聽毀戒之人。受人信施。如葶藶子。</span></p>
<p class="MsoNormal"><span style="font-size: 16.0pt; font-family: 新細明體">
大乘本生心地觀經云。若有不受如來戒。尚不能得野干身。何況能感人天中。最勝快樂居王位。　又云。出家菩薩。以三觀門。修忍辱行。名真出家。觀諸眾生。是佛化身。觀於自身。為實愚夫。觀諸有情。作尊貴想。觀於自身。為僮僕想。又觀眾生。作父母想。觀自己身。如男女想。出家菩薩。常作是觀。或被打罵。終不加報。善巧方便。調伏其心。</span></p>
<p class="MsoNormal"><span style="font-size: 16.0pt; font-family: 新細明體">
寶雨經云。菩薩見違犯中。如微塵量。深生怖畏。下至小罪。心懷大懼。況多違犯。而生隨喜。何以故。由如來說。苾芻當知。多服毒藥。能令人死。少服毒藥。亦令人死。苾芻當知。若多犯罪。即生惡趣。若少犯罪。亦生惡趣。菩薩如是正思惟時。驚怖違犯。　又云。菩薩成就十種法。能持毘奈耶藏。一能了知毘奈耶。二能了知毘奈耶義。三能了知毘奈耶甚深理趣。四能了知毘奈耶微細。五能了知應作不應作。六能了知自性違犯。七能了知施設違犯。八能了知所學波羅提木叉緣起。九能了知聲聞毘奈耶。十能了知菩薩毘奈耶。諸法無行經云。以無持戒性。是知持戒法。如是知戒相。終不毀於戒。</span></p>
<p class="MsoNormal"><span style="font-size: 16.0pt; font-family: 新細明體">
大薩遮經云。一切功德助道之行。舉要言之。以戒為本。持戒為始。若不持戒。乃至不得疥癩野干身。何況當得功德之身。以戒淨故。不斷佛種。成等正覺。不斷法種。分別法性。不斷僧種。修無為道。以持淨戒相續不斷故。功德無盡。</span></p>
<p class="MsoNormal"><span style="font-size: 16.0pt; font-family: 新細明體">
思益梵天經云。問曰。世尊。誰能親近於佛。佛言。乃至失命因緣。不毀禁者。</span></p>
<p class="MsoNormal"><span style="font-size: 16.0pt; font-family: 新細明體">
月燈三昧經云。無物能將此定來。必由淨戒之所起。　又云。俗人處居家。善護持五戒。況得出家已。棄捨一切禁戒不完具者。棄捨我道教。毀謗於正法。阿鼻獄為家。　又云。菩薩淨戒。有十種利益。一為滿足一切智。二如佛所學而學。三智者不毀。四不退誓願。五安住於行。六棄捨生死。七慕樂涅槃。八得無纏心。九得勝三昧。十不乏信財。　又云。常行乞食。有十種利。一摧我慢幢。二不求親愛。三不為名聞。四住在聖種。五不諂不誑。不現異相。又不傲慢。六不自高舉。七不毀他人。八斷除愛恚。九若入人家。不為飲食而行法施。十住頭陀行。有所說法。為人信受。　又云。不以無身手。故名闕身分。若不持戒者。是名身分缺。</span></p>
<p class="MsoNormal"><span style="font-size: 16.0pt; font-family: 新細明體">
師子月佛本生經云。戒為甘露藥。服者不老死。戒德可恃怙。福報常隨己。持戒得安隱。生處無患難。亦當見諸佛。受法得解脫。</span></p>
<p class="MsoNormal"><span style="font-size: 16.0pt; font-family: 新細明體">
法集經云。菩薩修持淨戒。不破不漏。不點不汙。智者讚歎。住彼如是持淨戒中。所作大願。皆悉成就。又云。世間出世間一切勝妙果報。皆由持戒而得。依因淨戒根本力故。譬加一切草木叢林。依地為根本。菩薩住於持戒。能與一切天人。作大福田。復能滿足施者功德。復次。菩薩出家。修持淨戒。則能遠離一切世務之事。著於染衣。則能滿足捨一切所愛之物。受持淨戒。則能滿足身口意清淨。愛念持戒。則能滿足六通。宴坐持戒。則能滿足菩提分法。聞於妙法。修持淨戒。則能滿足四無礙智。推求多聞智慧。修持淨戒。則能滿足不自高心。親近善知識。修持淨戒。則能滿足一切功德。修持施波羅蜜戒。則能滿足一切智智。如所聞法。如說修持淨戒。則能滿足為大法師。如所聞法。思惟持戒。則能滿足得陀羅尼。念菩提心。修持淨戒。則能超過一切諸惡。得滿足戒。不生害心。修持淨戒。則能滿足不失菩提心。不失菩提心。修持淨戒。則能滿足不失三寶心。若有能護修持戒者。世間所有可護之者。皆悉能護。是名菩薩念戒。</span></p>
<p class="MsoNormal"><span style="font-size: 16.0pt; font-family: 新細明體">
菩薩處胎經云。夫人欲出家。禁戒以為首。不著飾好法。行權菩薩道。畢命不惜身。不犯如毫釐。　又云。八關齋者。諸佛父母。</span></p>
<p class="MsoNormal"><span style="font-size: 16.0pt; font-family: 新細明體">
央掘摩羅經云。沙門法者。不多積聚。乃至鹽油亦不受畜。是沙門法。奴婢田宅若賣若買。諸不淨物。非沙門法。是在家法。</span></p>
<p class="MsoNormal"><span style="font-size: 16.0pt; font-family: 新細明體">
商主天子所問經云。若自有犯。而不覆藏。如是菩薩當得直心。若見破戒。乃至為命。不捨菩提心。如是菩薩。得名持戒。</span></p>
<p class="MsoNormal"><span style="font-size: 16.0pt; font-family: 新細明體">
大迦葉問經云。有二種法。增出家熱惱。一受持袈裟。心懷不淨。二恃己戒德。呵責非行。</span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">
○大般若經第四云。若染色欲。於生梵天尚能為障。況得無上正等菩提。是故菩薩斷欲出家修梵行者。能得無上正等菩提。非不斷者。　又云。菩薩於五欲中。深生厭患。不為五欲過失所染。以無量門。訶毀諸欲。欲為熾火。燒身心故。欲為穢惡。染自他故。欲為魁膾。於去來今常為害故。欲為怨敵。長夜伺求。作衰損故。欲如草炬。欲如苦果。欲如利劍。欲如火聚。欲如毒器。欲如幻惑。欲如闇井。欲如詐親。旃荼羅等。舍利子。諸菩薩摩訶薩。以如是等無量過門。訶毀諸欲。既善了知諸欲過失。寍有真實受諸欲事。但為饒益所化有情。方便善巧。示受諸欲。　第八云。菩薩修行般若波羅蜜多。應學清淨身語意業。　又云。從初發心。常樂受持十善業道。不起聲聞心。不起獨覺心。於諸有情。恆起悲心。欲拔其苦。恆起慈心。欲與其樂。　第四十七云。若菩薩生如是心。我應從初發心。乃至證得</span><span style="font-size: 16.0pt; font-family: 新細明體">無上菩提。於其中間。誓當不起貪欲心。瞋恚心。愚癡心。忿心。恨心。覆心。惱心。誑心。諂心。嫉心。慳心。憍心。害心。見慢等心。亦復不起趣向聲聞獨覺地心。如是名為菩薩殊勝廣大心。　第五十一云。發應一切智智心。大悲為上首。以無所得而為方便。自住十善業道。亦勸他住十善業道。持此善根。與一切有情。同共迴向阿耨多羅三藐三菩提。是為菩薩淨戒波羅蜜多。　第五十四云。菩薩作是思惟。此十惡法尚礙善趣。二乘聖道。況大菩提。故應遠離。　又云。於所學戒。堅守不移。而於其中能不取相。是為菩薩於諸學處未曾棄捨。　第七十五云。若菩薩雖受持戒。而有所依。謂作是念。我為饒益一切有情。受持淨戒。我隨佛教。於淨尸羅能無所犯。我行淨戒波羅蜜多。彼持戒時。以有所得而為方便。與諸有情。同共迴向阿耨多羅三貌三菩提。復作是念。我持此福。施諸有情。令得此世他世安樂。乃至證得無餘涅槃。彼著三輪而受持戒。一者自想。二者他想。三者戒想。由著此三輪受持戒故。名世間淨戒波羅蜜多。何緣此戒名為世間。以與世間同共行故。不超動出世間法故。若菩薩受持戒時。三輪清淨。一者不執我能持戒。二者不執所護有情。三者不著戒及戒果。是為菩薩摩訶薩受持戒時三輪清淨。又舍利子。菩薩以大悲為上首。所持戒福。普施有情。於諸有情。都無所得。雖與一切有情。同共迴向阿耨多羅三藐三菩提。而於其中不見少相。由都無所執而受持戒故。名出世間淨戒波羅蜜多。何緣此淨戒名出世間。不與世間同共行故。能超動出世間法故。　第一百一云。若諸有情。長夜破戒。是菩薩於內外法。一切悉捨。方便令彼安住淨戒波羅蜜多。　第一百二云。我若不護淨戒波羅蜜多。當生諸惡趣。尚不能得下賤人身。何由成熟有情。嚴淨佛土。況當能得一切智智。　第三百二十五云。若不退轉位菩薩。於佛善說毘奈耶中。深生信解。終無疑惑。無戒禁取。不墮惡見。不執世俗諸吉祥事以為清淨。終不禮敬諸餘天神。如諸世間外道所事。　三百二十六云。不退轉位菩薩。不重利養。不徇名譽。於諸飲食衣服臥具房舍資財。皆不貪染。雖受十二杜多功德。而於其中都無所恃。　三百二十七云。是菩薩雖現處居家。而常修梵行。終不受用諸妙欲境。雖現攝受種種珍財。而於其中不起染著。又於攝受諸欲樂具。及珍財時。終不逼迫諸有情類。令生憂苦。　三百七十三云。云何菩薩修戒隨念。是菩薩修行般若波羅蜜多時。從初發心。乃至安坐妙菩提座。恆住淨戒。無缺無隙。無瑕無穢。無所取著。應受供養。智者所讚。妙善受持。妙善究竟。隨順勝定。思惟此戒。以無性為自性。由是因緣。不應思惟。何以故。如是淨戒。都無自性。若法無自性。則無所有。若無所有。則不可念。所以者何。若無念無思惟。是為戒隨念。　善現白佛。若一切法皆以無性為自性者。則應無色。亦無受想行識。廣說乃至一切法皆應是無。佛言。於汝意云何。於一切法皆以無性為自性中。有性無性為可得不。善現答言。不也世尊。不也善逝。於一切法皆以無性為自性中。有性無性。俱不可得。佛言。若爾。云何汝今可為是問。若一切法皆以無性為自性者。則應無色廣說乃至一切法皆應是無。時善現白佛言。世尊。我於是法。無惑無疑。然當來世。有苾芻等求三乘者。彼作是說。佛說一切法。皆以無性為其自性。若一切法皆以無性為自性者。誰染誰淨。誰縛誰解。彼於染淨及於縛解不了知故。破戒。破見。破威儀。破淨命。由破戒見威儀淨命。當墮地獄。傍生。鬼界。受諸劇苦。輪迴生死。難得解脫。我觀未來。當有如是可怖畏事。故問如來如是深義。然我於此無惑無疑。佛言。善哉。善哉。如是如是。如汝所說。於一切法。皆以無性為自性中。有性無性。俱不可得。不應於此執有無性。　第三百四十九云。不應容納破戒之心。經剎那頃。況經多時。　第四百四云。菩薩修行般若波羅蜜多。於身語意三有罪業無容暫起。若作是念。此是身。我由此故而起身業。此是語。我由此故而起語業。此是意。我由此故而起意業。是名有罪身語意業。若得身語意及身語意業者。便起慳貪心。犯戒心。忿恚心。懈怠心。散亂心。惡慧心。若從初發心。恆具受持十善業道。不起聲聞及獨覺心。常於有情起大悲心。是亦名為能淨身語意三種麤重。　四百十六云。十種不善業道。尚當能礙人天善趣。況於聖道及大菩提而不為障。　四百四十八云。一切不退轉菩薩。常樂受行十善業道。自離害生命。亦勸他離害生命。恆正稱揚離害生命法。歡喜讚歎離害生命者。乃至自離邪見。亦勸他離邪見。恆正稱揚離邪見法。歡喜讚歎離邪見者。是菩薩乃至夢中。亦不現起十惡業道。況在覺時。　四百九十云。菩薩志性好遊諸佛國土。隨所生處。常樂出家。剃除鬚髮。執持應器。披三法服。現作沙門。　五百五十二云。若菩薩如是學時。所生之處。離害生命。離不與取。離欲邪行。離虛誑語。離麤惡語。離離間語。離穢惡語。亦離貪欲瞋恚邪見。終不攝受虛妄邪法。不以邪法而自活命。亦不攝受破戒惡見謗法有情以為親友。　五百六十六云。雖知諸法離。而深畏眾罪。如佛所說應持淨戒。修諸福業。乃至般若波羅蜜多。於少罪中。應懷大懼。不與同止。以世尊說。譬如毒藥。多少俱害。　五百六十八云。是諸菩薩。又復常離一切惡業。終不毀犯佛所說戒。心無嫉妒。身語無失。　又云。乃至夢中不近惡友。況於覺時而親近彼。所以者何。諸菩薩於破戒人。著邪見人。不律儀人。行邪命人。無義語人。住懶惰人。樂生死人。背菩提人。愛俗務人。雖常憐愍。而不共住。　又云。念佛世尊所說禁戒。謂作是念。三世諸佛皆學此戒。成無上覺。證大涅槃。如是知已。精勤修學。天王當知。諸菩薩行深般若波羅蜜多。為化有情。及自修習少欲喜足。著糞掃衣。心常清潔。信力堅固。寍失身命。於戒不犯。心離憍慢。遊行城邑。雖服弊衣。而不生恥。遠離懈怠。常修精進。所作未辦。終不中止。於糞掃衣。不見過患。朽故弊壞。終無輕鄙。但取其德。夫離欲者。乃服此衣。如來所讚。失慳貪者。亦不自讚。我能服此。於他不服。終無毀言。　又云。諸菩薩行深般若波羅蜜多。善知種種毘奈耶法。謂毘奈耶。毘奈耶行。毘奈耶甚深。毘奈耶微細。淨與不淨。有失無失。別解脫本。聲聞毘奈耶。菩薩毘奈耶。是謂諸菩薩行深般若波羅蜜多。於如是等毘奈耶法。皆悉善知。善知一切威儀戒行。善學聲聞。獨覺。菩薩所受持戒。既修戒行。若見威儀不稱眾意。則應捨離非處不行。若有沙門威儀戒行具足清白。即親近之。若婆羅門異學餘行。則勸捨離修毘奈耶。修習如是戒行成滿。心無巧偽。嫉妒便滅。　五百六十九云。持戒清淨。無穿缺雜。戒品清淨。過諸聲聞及獨覺等。　五百八十三云。若諸有情。修諸善法。心無厭倦。受持淨戒。終不毀犯。常樂利益一切有情。雖遇苦緣而無怯弱。隨所修學。願與有情同證菩提。畢竟安樂。是為菩薩摩訶薩相。具此相者。名為菩薩。</span></p>
<p class="MsoNormal"><span style="font-size: 16.0pt; font-family: 新細明體">
放光般若經云。菩薩行般若波羅蜜。亦不見身口意。雖有身口意。終不嫉恚邪見。不兩舌惡囗妄言綺語。無殺盜婬。無懈怠意。初不起惡智之事。若有菩薩不能捨此諸惡事者。此非菩薩。</span></p>
<p class="MsoNormal"><span style="font-size: 16.0pt; font-family: 新細明體">
佛母出生三法藏般若經云。乃至夢中亦行十善。而不暫起十不善行。是為不退轉菩薩。</span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">
○法華經云。若見佛子。持戒清淨。如淨明珠。求大乘經。如是之人。乃可為說。</span></p>
<p class="MsoNormal"><span style="font-size: 16.0pt; font-family: 新細明體">
大般涅槃經云。受持是經而毀戒者。則是眾生惡知識也。非我弟子。是魔眷屬。如是之人。我亦不聽受持是典。寍使不受不持不修。不以毀戒受持修習。若我弟子受持讀誦書寫演說涅槃經者。當正身心。慎無掉戲。輕躁舉動。　又云。菩薩摩訶薩。常不犯惡。設有過失。即時懺悔。於師同學。終不覆藏。慚愧自責。不敢復作。於輕罪中。作極重想。　又云。為利養故。受持禁戒。當知是戒。不見佛性及以如來。雖聞佛性及如來名。猶不得名為聞見也。若為正法受持禁戒。當知是戒。能見佛性及以如來。</span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">
○十住毘婆沙論云。持戒與七法和合。故為善行。一慚。二愧。三多聞。四精進。五念。六慧。七淨命淨身口業。行此七法。具持諸戒。是名善行諸行。　於曲人中。行質直心。敗壞人中。行真正心。諛諂人中。行無諂心。不知恩中。行於知恩。不知作中。而行知作。無利益中。能行利益。邪眾生中。行於正行。憍慢人中。行無慢行。不隨教中。而不慍恚。罪眾生中。常作守護。眾生所有過。</span><span style="font-size: 16.0pt; font-family: 新細明體">不見其失。　若受佛戒。不能護持。則欺諸佛。是汙佛家。何以故。受戒時。生佛家中。破戒則欺諸佛。名汙佛家。　二虛空繫法者。一貪著應路伽耶等經。二嚴飾衣&#37474;。二縛者。一著諸見縛。二貪利縛。二障法者。一親近白衣。二疏遠善人。二垢法者。一忍受諸煩惱。二樂諸檀越知識。二瘡法者。一見他人過。二自藏其過。二坑法者。一毀壞正法。二破戒受供。二燒法者。一以穢濁心而著袈裟。二受淨戒者供給。</span></p>
<p class="MsoNormal"><span style="font-size: 16.0pt; font-family: 新細明體">
彌勒菩薩所問經論云。言大施者。謂受持五戒。此是如來所說大施。以能攝取無量眾生故。成就無量眾生樂故。　修多羅中說。持戒人所願所作。皆悉成就。何以故。戒清淨故。　色貪。不淨能斷。婬貪。捨心能斷。</span></p>
<p class="MsoNormal"><span style="font-size: 16.0pt; font-family: 新細明體">
勝思惟梵天所問經論云。諸菩薩等。以何義故。名法王子。以初發心來。常斷婬欲法故。</span></p>
<p class="MsoNormal"><span style="font-size: 16.0pt; font-family: 新細明體">
大智度論云。比丘尼得無量律儀。故應次比丘後。在沙彌前。佛以儀法不便。故在沙彌後。　是菩薩必在四眾中。有四眾不在菩薩中。　罪福。從惱他益他生。非自供養身。自殺身故。有罪有福。以是故。毘尼中言。自殺身無殺罪。有愚癡貪欲瞋恚之咎。　好行善道。不自放逸。是名尸羅。或受戒行善。或不受戒行善。皆名尸羅。　持戒之人。無事不得。破戒之人。一切皆失。　諸餘罪中。殺罪最重。諸功德中。不殺第一。　五種優婆塞。一分行者。於五戒中受一戒。不能受持四戒。少分行者。若受二戒。若受三戒。多分行者。受四戒。滿行者。盡受五戒。斷婬者。受五戒已。師前更作誓言。我於自婦。不復行婬。　三歸依竟。我某甲。若身業不善。若口業不善。若意業不善。貪欲瞋恚愚癡故。若今世若先世。有如是罪。今日誠心懺悔。身清淨。口清淨。心清淨。受行八戒。是則布薩（秦言善宿）。　問曰。何故六齋日。受八戒修福德。荅曰。是日惡鬼逐人。欲奪人命。疾病凶衰。令人不吉。是故劫初聖人。教人持齋修善作福。以避凶衰。是時齋法。不受八戒。直以一日不食為齋。後佛出世。教語之言。汝當一日一夜。如諸佛持八戒。過中不食。是功德。將人至涅槃。　白衣來欲求出家。應求二師。一和尚。一阿闍黎。和尚如父。阿闍黎如母。　若持戒無忍。當墮地獄。雖不破戒。以無忍故。不免惡道。何可縱忿。不自制心。惟當忍辱。眾戒自得。　如人著色觀身不淨三十六種。則生厭心。若於觸中生著。雖知不淨。貪其細軟。觀無所益。是故難離。以其難離。故為之常作重罪。若<a>墮</a></span><span class="MsoCommentReference"><span lang="EN-US" style="font-size: 9.0pt"><![if !supportAnnotations]><a class="msocomanchor" id="_anchor_1" onmouseover="msoCommentShow('_anchor_1','_com_1')" onmouseout="msoCommentHide('_com_1')" href="#_msocom_1" language="JavaScript" name="_msoanchor_1">[p1]</a><![endif]><span style="display: none">&nbsp;</span></span></span><span style="font-size: 16.0pt; font-family: 新細明體">地獄。地獄有二部。一名寒冰。二名炎火。此二獄中。皆以身觸受罪。苦毒萬端。此觸名為大黑暗處。危難之險道也。　從初發心修戒。增積無量。與憐愍心俱。不求果報。不向聲聞辟支佛道。不離諸結使。但為自心清淨。不惱眾生故。世世持戒。以是故得佛道時。戒得具足。　眾僧大海中。結界為畔際。若有破戒者。終不在僧數。譬如大海水。不共死尸宿。　佛如醫王。法如良藥。僧如瞻病人。戒如服藥禁忌。　佛於無量阿僧祇劫來持戒清淨。故身口業無失。餘諸阿羅漢如舍利弗等。極多六十劫。不久習戒。故有失。　出家菩薩守護戒故。不畜財物。又自思惟。戒之功德。勝於布施。以是因緣。但隨所有而施。　菩薩亦不一定常少物布施。隨所有。多則多施。少則少施。　菩薩常斷婬欲。乃至不生想念。況有實事。　若破戒者。惱亂一切。是故菩薩不生破戒心。何況破戒。　有一鬼頭似豬。臭蟲從口出。身有金色光明。是鬼宿世作比丘。惡口罵詈客比丘。以身持淨戒。故身有光明。以口有惡言。故臭蟲從口出。　於五欲中。觸為第一。能繫人心。如人墮在深泥。難可拯濟。　若受餘欲。猶不失智慧。婬欲會時。身心荒迷。無所省覺。深著自沒。是故諸天令菩薩離之。　菩薩輕餘菩薩。念念一劫遠於佛道。經爾所劫。更修佛道。以是故不應自高。亦不下他。　持戒雖能不墮惡道中。生人中貧窮。不能自利。又不益人。以是故行布施。　問曰。尸波羅蜜。則總一切戒法。譬如大海。總攝眾流。所謂不飲酒。不過中食。不杖加眾生等。是事十善中不攝。何以但說十善。荅曰。十善為總相戒。別相有無量戒。不飲酒。不過中食。入不貪中。杖不加眾生等。入不瞋中。餘道隨義相從。　如發心欲殺。作方便。惡口鞭打繫縛斫刺。乃至垂死。皆屬於初。死後剝皮食噉割截歡喜。皆名後。奪命是本體。此三事和合。總名殺不善道。故知說十善道。則攝一切戒。　為今世取涅槃故。婬欲雖不惱眾生。心繫縛故。為大罪。以是故。戒律婬欲為初。白衣戒不殺在前。為求福德故。　戒律中戒。雖復細微。懺則清淨。犯十善戒。雖復懺悔。三惡道罪不除。如比丘殺畜生。雖復得悔。罪報猶不除。故但說十善業道亦自行。亦教他人。名為尸波羅蜜。十善道七事是戒。三為守護。故通名為尸波羅蜜。　問曰。口業有四種。何以但說實語。荅曰。佛法中貴實。故說實餘皆攝。四諦實故得涅槃。復次。菩薩與眾生共事。惡口綺語兩舌或時能有。妄語罪重故。初地應捨。　持戒則攝一切眾生。布施則不能普周一切。持戒遍滿無量。如不殺生戒。則施一切眾生命。如眾生無量無邊。福德亦無量無邊。略說諸能破佛道事。此中皆名破戒。離是破戒垢。皆名清淨。乃至聲聞辟支佛心。尚是戒垢。何況餘惡。　菩薩知諸法實相故。尚不見持戒。何況破戒。　行者以妨道故出家。若復習近白衣。則與本無異。以是故先求自度。然後度人。若未能自度。而欲度人者。如不知浮人。欲救於溺。相與俱沒。　若說聲聞辟支佛事。猶為無益之言。何況餘事。　十二頭陀。不名為戒。能行則戒莊嚴。不能行不犯戒。譬如布施。能行則得福。不能行者無罪（佛所結戒。弟子受持。不能行。則有罪矣）。　惡人破戒者。有可化。有不可化。不可化者。若攝取共住。則自壞其道。於彼無益。譬如救溺。自不能濟。而欲濟彼。二俱不免。　菩薩住尸羅。或未得無生法忍故。諸煩惱風。吹動願樹。欲壞其尸羅。爾時應求禪定樂。除卻五欲樂。五欲樂除故。戒得清淨。　下人破戒。中人著戒。上人不著戒。菩薩思惟。若我憎破戒及破戒者。愛戒及持戒者。而生愛恚。則還受罪業因緣。　破五眾戒。名為破戒。不破所受戒。常為三毒覆心。不憶念戒。迴向天福。邪見持戒。如是等。名戒不淨。自誓而犯。是一罪。知佛所制而故違犯。是二罪。</span></p>
<p class="MsoNormal"><span style="font-size: 16.0pt; font-family: 新細明體">
初發心菩薩。雖起諸煩惱。終不染心作惡。雖加杖楚。終不奪命。不取他財。令其失命。</span></p>
<p class="MsoNormal"><span style="font-size: 16.0pt; font-family: 新細明體">
瑜伽師地論云。能建立義。能任持義。是根本義。由此尸羅建立任持一切世間及出世間。能引無罪最勝第一快樂功德。令生令證。是故尸羅說名根本。譬如大地建立任持一切藥草卉木叢林。令生令長。　戒莊嚴具。於一切類。於一切時。若有服者。皆為妙好。　由此所受清淨無罪妙善尸羅。能正除遣一切所受惡戒為因。身心熱惱。譬如最極炎熾熱時。塗以栴檀龍腦香等。一切鬱蒸。皆得除滅。是故尸羅。說名塗香。　具戒士夫。補特伽羅遍諸方域。妙善稱譽。聲頌普聞。譬如種種根熏香等。隨風飄颺。遍諸方所。悅意芬馥。周流彌遠。是故尸羅。名為熏香。　由此尸羅清淨善行。能趣妙樂。往妙天趣。向妙安隱。故名妙行。　由此尸羅清淨善法。是防護性。是息除相。是遠離體。故名律儀。　問。何故不許扇搋迦。半擇迦出家。及受具足戒耶。荅。由此二種。若置苾芻眾中。便參女過。若置苾芻尼眾中。因摩觸等。便參男過。由不應與二眾共居。是故不許出家。問。何故此二雖受歸依。亦能隨受諸近事男所有學處。而不得名近事男耶。荅。近事男者。名能親近承事苾芻苾芻尼眾。彼雖能護所受律儀。而不應數親近承事二眾。二眾亦復不應親近攝受彼類。是故彼類不得名近事男。然其守護所有學處。當知福德等無差別。</span></p>
<p class="MsoNormal"><span style="font-size: 16.0pt; font-family: 新細明體">
三具足經優波提舍云。律儀戒者。菩薩正取七種律儀。所謂此丘。比丘尼。式叉摩那。沙彌。沙彌尼。優婆塞。優婆夷戒。出家在家如是次第。皆律儀攝。</span></p>
<p class="MsoNormal"><span style="font-size: 16.0pt; font-family: 新細明體">
大乘莊嚴經論云。毘尼有二種四義。初四義者。一罪。二起。三淨。四出。罪者。罪自性。謂五聚罪。起者。罪緣起。此有四種。一無知。二放逸。三煩惱疾利。四無恭敬心。淨者。罪還淨。由善心。不由治罰。出者。罪出離。此有七種。一悔過。謂永遮相續。二順教。謂與學羯磨治罰。三開許。謂先時已制。後時更開。四更捨。謂僧和合與學者捨。是時先犯。還得清淨。五轉依。謂比丘比丘尼男女轉根。出不共罪。六實觀。謂法優陀那。由勝觀察。七性得。謂見諦時。細罪無體。由證法空。法爾所得。復四義者。一人。二制。三解。四判。人者。謂犯罪人。制者。謂依彼犯人。大師集眾說彼過失。制立學足。解者。謂如所制。更廣分別。判者。謂云何得罪。云何不得罪。如是應持。</span></p>
<p class="MsoNormal"><span style="font-size: 16.0pt; font-family: 新細明體">
眾經撰雜譬喻上云。持戒之人。無事不得。破戒之人一切皆失。</span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">
○大毗婆沙論云。何故名為聖所愛戒。荅。是諸功德。所依處故。謂諸聖者。愛樂功德。故愛此戒。如人愛寶。亦愛寶器。如是聖者。愛樂清淨菩提分法功德寶故。亦愛如是所依戒器。復次聖者。憎惡諸破戒惡。戒能對治破戒惡故。聖者愛之。復次聖者。憎惡諸嶮惡趣。戒能超越嶮惡趣故。聖者愛之。復次聖者。憎惡生死流轉。戒能超越生死流轉故。聖者愛之。復次聖者。愛涅槃。戒能趣涅槃故。聖者愛之。</span></p>
<p class="MsoNormal"><span style="font-size: 16.0pt; font-family: 新細明體">
分別功德論云。毘尼者。禁律也。為二部僧說。檢惡斂非。引法防姦。猶王者祕藏。非外官所司。故曰內藏也。　諸藏之中。律藏最在其內。不可示沙彌及以白衣。解脫道論云。如人無頭。一切諸根不復取塵。是時名死。如是比丘。以戒為頭。若頭斷已。失諸善法。於此佛法。謂之為死。是戒為頭義。</span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">
○出曜經云。人之修道。唯有信戒。信根已全。戒則不毀。</span></p>
<p class="MsoNormal"><span style="font-size: 16.0pt; font-family: 新細明體">
佛所行讚經云。山林寶玉石。皆依地而生。戒德亦如地。眾善之所由。無翅欲騰虛。度河無良舟。人而無戒德。濟苦為實難。如樹美華果。針刺難可攀。多聞美色力。破戒者亦然。</span></p>
<p class="MsoNormal"><span style="font-size: 16.0pt; font-family: 新細明體">
達磨多羅禪經云。如天德瓶。守護不壞。常出珍寶。隨意無盡。修行如是。不毀淨戒。則常出生聖功德寶。輕毀德瓶。珍寶即滅。若破戒瓶。則永失法寶。</span></p>
<p class="MsoNormal"><span style="font-size: 16.0pt; font-family: 新細明體">
續高僧傳釋道悅云。蠶衣損命。乖忍辱之名。布服儉素。表慈悲之相。</span></p>
<p class="MsoNormal"><span style="font-size: 16.0pt; font-family: 新細明體">法海觀瀾卷第一終</span></p>
<hr>
<p class="MsoNormal"><span style="font-family: 新細明體"><font size="6">
<a name="法海觀瀾卷第二（目錄）">法海觀瀾卷第二（目錄）</a></font></span></p>
<p class="MsoNormal">
<span style="font-size: 16.0pt; font-family: 新細明體; font-weight: 700">【三宗要典】</span></p>
<p class="MsoNormal">
<span style="font-size: 16.0pt; font-family: 新細明體; font-weight: 700">【天台宗】</span></p>
<p class="MsoNormal"><span style="font-size: 16.0pt; font-family: 新細明體">
大智度論（一百卷）</span></p>
<p class="MsoNormal"><span style="font-size: 16.0pt; font-family: 新細明體">中論（四卷）</span></p>
<p class="MsoNormal"><span style="font-size: 16.0pt; font-family: 新細明體">
大乘止觀法門（四卷）</span></p>
<p class="MsoNormal"><span style="font-size: 16.0pt; font-family: 新細明體">
法華經安樂行義（一卷）</span></p>
<p class="MsoNormal"><span style="font-size: 16.0pt; font-family: 新細明體">
諸法無諍三昧法門（二卷）</span></p>
<p class="MsoNormal"><span style="font-size: 16.0pt; font-family: 新細明體">
南嶽立誓願文（一卷）</span></p>
<p class="MsoNormal"><span style="font-size: 16.0pt; font-family: 新細明體">
法華玄義（二十卷）</span></p>
<p class="MsoNormal"><span style="font-size: 16.0pt; font-family: 新細明體">
玄義釋籤（二十卷）</span></p>
<p class="MsoNormal"><span style="font-size: 16.0pt; font-family: 新細明體">
法華文句（二十卷）</span></p>
<p class="MsoNormal"><span style="font-size: 16.0pt; font-family: 新細明體">文句記（二十卷）</span></p>
<p class="MsoNormal"><span style="font-size: 16.0pt; font-family: 新細明體">
摩訶止觀（二十卷）</span></p>
<p class="MsoNormal"><span style="font-size: 16.0pt; font-family: 新細明體">
止觀輔行傳弘決（四十卷）</span></p>
<p class="MsoNormal"><span style="font-size: 16.0pt; font-family: 新細明體">止觀義例（二卷）</span></p>
<p class="MsoNormal"><span style="font-size: 16.0pt; font-family: 新細明體">
止觀大意（十紙餘）</span></p>
<p class="MsoNormal"><span style="font-size: 16.0pt; font-family: 新細明體">禪波羅蜜（十卷）</span></p>
<p class="MsoNormal"><span style="font-size: 16.0pt; font-family: 新細明體">坐禪法要（二卷）</span></p>
<p class="MsoNormal"><span style="font-size: 16.0pt; font-family: 新細明體">覺意三昧（一卷）</span></p>
<p class="MsoNormal"><span style="font-size: 16.0pt; font-family: 新細明體">四教義（六卷）</span></p>
<p class="MsoNormal"><span style="font-size: 16.0pt; font-family: 新細明體">四念處（四卷）</span></p>
<p class="MsoNormal"><span style="font-size: 16.0pt; font-family: 新細明體">
法界次第初門（三卷）</span></p>
<p class="MsoNormal"><span style="font-size: 16.0pt; font-family: 新細明體">禪門口訣（一卷）</span></p>
<p class="MsoNormal"><span style="font-size: 16.0pt; font-family: 新細明體">觀經疏（一卷）</span></p>
<p class="MsoNormal"><span style="font-size: 16.0pt; font-family: 新細明體">妙宗鈔（六卷）</span></p>
<p class="MsoNormal"><span style="font-size: 16.0pt; font-family: 新細明體">
金光明玄義（二卷）</span></p>
<p class="MsoNormal"><span style="font-size: 16.0pt; font-family: 新細明體">
玄義拾遺記（六卷）</span></p>
<p class="MsoNormal"><span style="font-size: 16.0pt; font-family: 新細明體">
金光明文句（六卷）</span></p>
<p class="MsoNormal"><span style="font-size: 16.0pt; font-family: 新細明體">文句記（十二卷）</span></p>
<p class="MsoNormal"><span style="font-size: 16.0pt; font-family: 新細明體">觀音玄義（二卷）</span></p>
<p class="MsoNormal"><span style="font-size: 16.0pt; font-family: 新細明體">玄義記（四卷）</span></p>
<p class="MsoNormal"><span style="font-size: 16.0pt; font-family: 新細明體">觀音義疏（二卷）</span></p>
<p class="MsoNormal"><span style="font-size: 16.0pt; font-family: 新細明體">義疏記（四卷）</span></p>
<p class="MsoNormal"><span style="font-size: 16.0pt; font-family: 新細明體">般若經疏（一卷）</span></p>
<p class="MsoNormal"><span style="font-size: 16.0pt; font-family: 新細明體">
請觀音經疏（一卷）</span></p>
<p class="MsoNormal"><span style="font-size: 16.0pt; font-family: 新細明體">
觀音疏闡義鈔（四卷）</span></p>
<p class="MsoNormal"><span style="font-size: 16.0pt; font-family: 新細明體">仁王經疏（五卷）</span></p>
<p class="MsoNormal"><span style="font-size: 16.0pt; font-family: 新細明體">
仁王經疏神寶記（四卷）</span></p>
<p class="MsoNormal"><span style="font-size: 16.0pt; font-family: 新細明體">
大涅槃經玄義（二卷）</span></p>
<p class="MsoNormal"><span style="font-size: 16.0pt; font-family: 新細明體">發源機要（四卷）</span></p>
<p class="MsoNormal"><span style="font-size: 16.0pt; font-family: 新細明體">
大涅槃經疏（古十八卷南作二十六卷北作三十三卷）</span></p>
<p class="MsoNormal"><span style="font-size: 16.0pt; font-family: 新細明體">
觀心論疏（三卷北作五卷）</span></p>
<p class="MsoNormal"><span style="font-size: 16.0pt; font-family: 新細明體">八教大意（一卷）</span></p>
<p class="MsoNormal"><span style="font-size: 16.0pt; font-family: 新細明體">智者別傳（一卷）</span></p>
<p class="MsoNormal"><span style="font-size: 16.0pt; font-family: 新細明體">國清百錄（四卷）</span></p>
<p class="MsoNormal"><span style="font-size: 16.0pt; font-family: 新細明體">永嘉集（一卷）</span></p>
<p class="MsoNormal"><span style="font-size: 16.0pt; font-family: 新細明體">永嘉集註（二卷）</span></p>
<p class="MsoNormal"><span style="font-size: 16.0pt; font-family: 新細明體">金剛錍（一卷）</span></p>
<p class="MsoNormal"><span style="font-size: 16.0pt; font-family: 新細明體">始終心要（一紙）</span></p>
<p class="MsoNormal"><span style="font-size: 16.0pt; font-family: 新細明體">十不二門（九紙）</span></p>
<p class="MsoNormal"><span style="font-size: 16.0pt; font-family: 新細明體">指要鈔（二卷）</span></p>
<p class="MsoNormal"><span style="font-size: 16.0pt; font-family: 新細明體">指要鈔詳解</span></p>
<p class="MsoNormal"><span style="font-size: 16.0pt; font-family: 新細明體">修懺要旨（九紙）</span></p>
<p class="MsoNormal"><span style="font-size: 16.0pt; font-family: 新細明體">
觀心二百問（一卷）</span></p>
<p class="MsoNormal"><span style="font-size: 16.0pt; font-family: 新細明體">教行錄（七卷）</span></p>
<p class="MsoNormal"><span style="font-size: 16.0pt; font-family: 新細明體">
傳佛心印記（八紙）</span></p>
<p class="MsoNormal"><span style="font-size: 16.0pt; font-family: 新細明體">心印記註</span></p>
<p class="MsoNormal"><span style="font-size: 16.0pt; font-family: 新細明體">四教儀（一卷）</span></p>
<p class="MsoNormal"><span style="font-size: 16.0pt; font-family: 新細明體">
四教儀集註（十卷）</span></p>
<p class="MsoNormal"><span style="font-size: 16.0pt; font-family: 新細明體">三千有門頌略解</span></p>
<p class="MsoNormal">
<span style="font-size: 16.0pt; font-family: 新細明體; font-weight: 700">【賢首宗】</span></p>
<p class="MsoNormal"><span style="font-size: 16.0pt; font-family: 新細明體">
華嚴疏鈔（疏四十卷北作六十卷鈔六十卷北作九十卷）</span></p>
<p class="MsoNormal"><span style="font-size: 16.0pt; font-family: 新細明體">華嚴懸談</span></p>
<p class="MsoNormal"><span style="font-size: 16.0pt; font-family: 新細明體">會元記（四十卷）</span></p>
<p class="MsoNormal"><span style="font-size: 16.0pt; font-family: 新細明體">
一乘教義分齊章（三卷北作四卷）</span></p>
<p class="MsoNormal"><span style="font-size: 16.0pt; font-family: 新細明體">華嚴指歸（一卷）</span></p>
<p class="MsoNormal"><span style="font-size: 16.0pt; font-family: 新細明體">
華嚴經明法品內立三寶章（二卷）</span></p>
<p class="MsoNormal"><span style="font-size: 16.0pt; font-family: 新細明體">
圓覺經略疏之鈔（三十卷）</span></p>
<p class="MsoNormal"><span style="font-size: 16.0pt; font-family: 新細明體">
金剛經疏論纂要（三卷）</span></p>
<p class="MsoNormal"><span style="font-size: 16.0pt; font-family: 新細明體">刊定記（七卷）</span></p>
<p class="MsoNormal"><span style="font-size: 16.0pt; font-family: 新細明體">心經略疏（九紙）</span></p>
<p class="MsoNormal"><span style="font-size: 16.0pt; font-family: 新細明體">
遺教經論疏節要（一卷）</span></p>
<p class="MsoNormal"><span style="font-size: 16.0pt; font-family: 新細明體">
注華嚴法界觀門（一卷）</span></p>
<p class="MsoNormal"><span style="font-size: 16.0pt; font-family: 新細明體">
華嚴法界玄鏡（一卷北作二卷）</span></p>
<p class="MsoNormal"><span style="font-size: 16.0pt; font-family: 新細明體">
妄盡還源觀（十二紙）</span></p>
<p class="MsoNormal"><span style="font-size: 16.0pt; font-family: 新細明體">金師子章</span></p>
<p class="MsoNormal"><span style="font-size: 16.0pt; font-family: 新細明體">禪源詮（四卷）</span></p>
<p class="MsoNormal"><span style="font-size: 16.0pt; font-family: 新細明體">原人論（八紙半）</span></p>
<p class="MsoNormal"><span style="font-size: 16.0pt; font-family: 新細明體">原人論解（四卷）</span></p>
<p class="MsoNormal">
<span style="font-size: 16.0pt; font-family: 新細明體; font-weight: 700">【慈恩宗】</span></p>
<p class="MsoNormal"><span style="font-size: 16.0pt; font-family: 新細明體">
楞伽阿跋多羅寶經（四卷）</span></p>
<p class="MsoNormal"><span style="font-size: 16.0pt; font-family: 新細明體">
大乘密嚴經（三卷）</span></p>
<p class="MsoNormal"><span style="font-size: 16.0pt; font-family: 新細明體">佛地經（八紙）</span></p>
<p class="MsoNormal"><span style="font-size: 16.0pt; font-family: 新細明體">解深密經（五卷）</span></p>
<p class="MsoNormal"><span style="font-size: 16.0pt; font-family: 新細明體">
瑜伽師地論（百卷）</span></p>
<p class="MsoNormal"><span style="font-size: 16.0pt; font-family: 新細明體">
顯揚聖教論（二十卷）</span></p>
<p class="MsoNormal"><span style="font-size: 16.0pt; font-family: 新細明體">集論（七卷）</span></p>
<p class="MsoNormal"><span style="font-size: 16.0pt; font-family: 新細明體">雜集論（十六卷）</span></p>
<p class="MsoNormal"><span style="font-size: 16.0pt; font-family: 新細明體">辨中邊論（三卷）</span></p>
<p class="MsoNormal"><span style="font-size: 16.0pt; font-family: 新細明體">攝大乘論（二卷）</span></p>
<p class="MsoNormal"><span style="font-size: 16.0pt; font-family: 新細明體">成惟識論（十卷）</span></p>
<p class="MsoNormal"><span style="font-size: 16.0pt; font-family: 新細明體">相宗八要</span></p>
<p class="MsoNormal"><span style="font-size: 16.0pt; font-family: 新細明體">百法明門論解</span></p>
<p class="MsoNormal"><span style="font-size: 16.0pt; font-family: 新細明體">唯識開蒙</span></p>
<hr>
<p class="MsoNormal"><span style="font-family: 新細明體"><font size="6">
<a name="法海觀瀾卷第二">法海觀瀾卷第二</a></font></span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
古吳蕅益比丘智旭輯</span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
中山湯學紳康民閱梓</span></p>
<p class="MsoNormal">
<span style="font-size: 16.0pt; font-family: 新細明體; font-weight: 700">【教觀警策】</span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">
○大方廣佛華嚴經問明品云。若欲求除滅。無量諸過惡。當於佛法中。勇猛常精進。　又云。非但以多聞。能入如來法。如人水所漂。懼溺而渴死。於法不修行。多聞亦如是。如人設美饌。自餓而不食。如人善方藥。自疾不能救。如人數他寶。自無半錢分。如有生王宮。而受餒與寒。如聾奏音樂。悅彼不自聞。如盲繢眾像。</span><span style="font-size: 16.0pt; font-family: 新細明體">示彼不自見。譬如海船師。而於海中死。於法不修行。多聞亦如是。如在四衢道。廣說眾好事。內自無實德。不行亦如是。　須彌山頂偈讚品云。譬如暗中寶。無燈不可見。佛法無人說。雖慧莫能了。　十地品云。禪善巧決定觀察智。不離善巧多聞。菩薩如是觀察了知已。倍於正法勤求修習。日夜唯願聞法。喜法。樂法。依法。隨法。解法。順法。到法。住法。行法。　又云。得聞法已。攝心安住。於空閒處。作是思惟。如說修行。乃得佛法。非但囗言。而可清淨。　離世間品云。若諸菩薩不如說行。當知是人於佛菩提則為永離。是故菩薩應如說行。　入法界品普賢菩薩云。我法海中。無有一文。無有一句。非是捨施轉輪王位而求得者。非是捨施一切所有而求得者。善男子。我所求法。皆為救護一切眾生。</span></p>
<p class="MsoNormal"><span style="font-size: 16.0pt; font-family: 新細明體">
入不思議解脫境界普賢行願品云。牛飲水成乳。蛇飲水成毒。智學成菩提。愚學為生死。如是不了知。斯由少學過。是故我國人。多聞無厭怠。　又云。菩薩不但以聞思慧解。而能證入一切法門。具足十法得此解脫。一者遠離諸不善法。二者不違如來制戒。三者遠離一切慳嫉。四者供養一切如來。五者勤修一切福業。六者具足智慧。七者具足方便。八者具足大願。九者具足厭離。十者具足精進。</span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">
○增益阿含經云。雖誦千章。不義何益。不如一義。聞可得道。</span></p>
<p class="MsoNormal"><span style="font-size: 16.0pt; font-family: 新細明體">
長阿含經云。若有比丘為人說法。作如是念。我為彼人而說於法。當令彼人信敬於我。能多與我飲食。衣服。病瘦。醫藥。若作是說者。是名不淨。若有比丘為人說法。欲令聽者證解佛法。除現在苦。離諸煩惱。不擇時節。導示善趣。為其顯現。乃至能令智者自知不從他教。離於生老病死憂悲苦惱。能令聽者聞其所說。如說修行。為令聽者於長夜中。得法得義。得利得安。如是說者。名為清淨慈悲之說。憐愍利益。欲使正法。得久住故。</span></p>
<p class="MsoNormal"><span style="font-size: 16.0pt; font-family: 新細明體">
正法念處經云。若人能說法。利益於他人。其人如父母。示以涅槃城。若為他人說。一句之善法。則為善導師。為眾生所尊。　又云。一切善法勝根本者。所謂覺法。一切法覺。要因聞法。若不聞法。於法不覺。　又云。聽法功德。出生死中。最為第一。</span></p>
<p class="MsoNormal"><span style="font-size: 16.0pt; font-family: 新細明體">
雜阿含經云。不因說法故。受彼食而食。但為利益他。說法不受食。</span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">&nbsp;&nbsp;&nbsp; 
○大寶積經三律儀會云。復次迦葉。當於爾時。有人詐現修菩薩行。便自顯揚。生於放逸。生放逸已。謂勝獨覺及阿羅漢。住於非理。名不可治。當墮惡趣。　菩薩藏會云。多聞解了法。多聞不造惡。多聞捨無義。多聞得涅槃。善聽增長聞。聞能增長慧。慧能修淨義。得義多招樂。聰慧得義已。證現法涅槃。聞法淨黠慧。證得第一樂。　又云。若諸含識。於菩薩藏微妙法門。雖復聽聞而不如理方便作意。當知是人。於彼聖道不能正行。　又云。舉要言之。如來所演八萬四千法藏聲教。皆名為文。諸離一切言音文字理不可說。是名為義。　文殊師利授記會云。苦薩說法心無所著。則能攝受十種功德。一者不生惡欲。二者不求他人識知。三者不起名聞心。四者於檀越家心不繫著。五者不占護他家。六者於極下劣四事供養而生喜足。七者說法令他信受。八者善神守護。九者不生邪覺。十者起念佛心。　富樓那會云。受持讀誦。如所說行。是名第一供養於佛。　授幻師跋陀羅記會云。有四法多聞無厭。一者增長自他正智慧故。二者於他疑惑能斷除故。三者於佛正法能攝受故。四者於諸如來讚無盡故。復有四法多聞堅實。一者聞正法已。能善</span><span style="font-size: 16.0pt; font-family: 新細明體">解了。二者聞正法已。不作諸惡。三者聞正法已。為他開示。四者聞正法已。迴向菩提。復有四法令他信樂所說之法。一者心少欲故。二者常知足故。三者語柔軟故。四者身順法故。　又云。復有四法得淨辯才。一者於說法人無所違逆。二者尊重法師。恭敬聽受。三者不以多聞而自憍慢。四者於少聞人不生輕賤。　摩訶迦葉會云。若滿三千大千世界珍寶樂具。施諸眾生。若有為他人說一四句偈。令其得聞。所得功德勝前功德無量無邊阿僧祇數。何以故。珍寶樂具。不能令人離於生老病死憂悲苦惱。惟有正法。能大利益。離於生老病死憂悲苦惱。復次。若有菩薩以滿無邊世界珍寶施諸如來。若有菩薩以大悲心為一眾生說四句偈。功德勝彼。　淨信童女會云。菩薩成就八種法故。得陀羅尼。辯才無礙。一者尊重法。二者承事和尚阿闍黎。三者求法無厭。四者如聞演說。五者不慳吝法。六者不揚他惡。七者愛敬法師如和尚。八者不見他過。勸離過。　普明菩薩會云。菩薩有四法退失智慧。不尊重法。不敬法師。所受深法秘不說盡。有樂法者。為作留難。說諸因緣沮壞其心。憍慢自高。卑下他人。有四法得大智慧。常尊重法。恭敬法師。隨所聞法。以清淨心。廣為人說。不求一切名聞利養。知從多聞。生於智慧。勤求不懈。如救頭然。聞經誦持。樂如說行。不隨言說。　又云。譬如有人漂沒大水。渴乏而死。有諸沙門多讀誦經。而不能止貪恚癡渴。法水漂沒。煩惱渴死。墮諸惡道。譬如藥師持藥囊行。而自身病不能療治。多聞之人有煩惱病。亦復如是。雖有多聞。不止煩惱。不能自利。</span></p>
<p class="MsoNormal"><span style="font-size: 16.0pt; font-family: 新細明體">
文殊師利所說不思議佛境界經云。多聞以八法而得清淨。一者敬順師長。二者摧伏憍慢。三者精勤記持。四者正念不錯。五者說釋無倦。六者不自矜伐。七者如理觀察。八者依教修行。</span></p>
<p class="MsoNormal"><span style="font-size: 16.0pt; font-family: 新細明體">
自在王菩薩經云。一切諸經。皆是了義。以依義故。一切法不可說故。菩薩如是。名為依了義經。若人於一切經。不能如是依義。是名不了義。何故名不了。是人不了義故。行塵垢道。常為物牽。為誰所牽。為聲所牽。了義者。不隨於聲。</span></p>
<p class="MsoNormal"><span style="font-size: 16.0pt; font-family: 新細明體">
大方等大集月藏經云。若有眾生唯依讀誦。欲求阿耨多羅三藐三菩提者。是人多喜著於世俗。以世俗故。尚不能調己心煩惱。何能調伏他人煩惱。善男子善女人。樂著讀誦求菩提者。便有嫉妒。求名利富貴。高心自是。輕慢毀他。以自高故。尚不能得欲界善根。何況能得色無色界一切善根。又不能得聲聞菩提。何況能得辟支佛道。及無上菩提。</span></p>
<p class="MsoNormal"><span style="font-size: 16.0pt; font-family: 新細明體">
佛說大乘入諸佛境界智光明莊嚴經云。若見緣生。即能見法。若能見法。即見如來。彼諸所見。若其如理。審伺察時。是中亦無少法可見。　又云。如其虛空。菩提亦然。如其菩提。諸法亦然。如其諸法。眾生亦然。如其眾生。剎土亦然。如其剎土。涅槃亦然。此說即是涅槃平等。為一切法畢竟邊際清淨之因。無對治。離對治因。本來清淨。本來無垢。本來無著。如來了知彼一切法如是相故。現成正覺。然後觀察諸眾生界。建立清淨無垢無著遊戲法門。以是名字。於諸眾生大悲心轉。</span></p>
<p class="MsoNormal"><span style="font-size: 16.0pt; font-family: 新細明體">
地藏十輪經云。三乘皆應修學。不應憍慢妄號大乘。謗毀聲聞獨覺乘法。偈曰。癡慢號大乘。彼無有智力。尚迷二乘法。況能解大乘。譬如闕壞眼。不能見眾色。如是闕壞信。不能解大乘。無力飲池河。詎能吞大海。不習二乘法。何能學大乘。先信二乘法。方能信大乘。無信誦大乘。空言無所益。內懷真斷見。妄自號大乘。不護三業罪。壞亂我正法。彼人命終後。定墮無間獄。　又云。譬如有人。癡狂心亂。為作音樂。不能了知。如是眾生。於二乘法未曾修學。貪瞋癡等。猛利煩惱。擾亂其心。執著無因。及斷滅論。根機未熟。為說大乘。雖經多時而不能解。譬如有人不著甲冑。不持刀杖。輒入陣中。必遭傷害。受諸苦惱。如是眾生。於二乘法。未曾修學。智慧狹劣。根器未成。為說大乘。必生妄執。由此展轉。造惡無窮。如是癡人。不久便當肢體廢缺。於多日夜。結舌不言。受諸苦毒。痛切難忍。命終定生無間地獄。於諸惡趣。輪轉往來。　又云。夫大乘者。受持第一清淨律儀。修行第一微妙善行。具足第一堅固慚愧。深見深畏後世苦果。遠離所有一切惡法。常樂修行一切善法。慈悲常&#24487;一切有情。恆普為作利益安樂。救濟度脫一切有情所有厄難。生死眾苦。不顧自身所有安樂。惟求安樂一切有情。如是名為住大乘者。　又云。若不修行十善業道。設經十方一切佛土微塵數劫自號大乘。或說。或聽。或但發心。或發誓願。終不能證菩提涅槃。亦不令他脫生死苦。</span></p>
<p class="MsoNormal"><span style="font-size: 16.0pt; font-family: 新細明體">
賢護經云。夫求法者。師若有須。乃至應當自割其身。肌膚肢體供養於師。師若須命。尚無愛惜。況餘外物。思益梵天經云。是法無餘能報。惟有一事。如說修行。若人於此法中。能如說修行者。是名能報師恩。乃至是名轉於法輪。</span></p>
<p class="MsoNormal"><span style="font-size: 16.0pt; font-family: 新細明體">
月燈三昧經云。雖廣讀眾經。恃多聞毀禁。多聞非能救。破戒地獄苦。自恃持戒慢。而不學多聞。持戒報盡已。還復受諸苦。多聞與持戒。二俱不自恃。恃慢薄福人。由是起眾苦。</span></p>
<p class="MsoNormal"><span style="font-size: 16.0pt; font-family: 新細明體">
大法炬陀羅尼經云。法師應勤精進。速滅無明。亦勸他離。常當如是思惟。我今所處。即是如來師子之座。隨彼眾生一切問難。我當解釋皆令歡喜。作是念已。諸有諍論彼我之心。自然消滅。復次。法師常應慈愍愛語謙下。將護眾心。何以故。若懷瞋妒。心存勝負。獲大重罪。慈心說法。成大功德。能令佛法。久住於世。凡所生處。常得值遇諸佛菩薩及眾賢聖。能消世間種種供養。假以高大師子寶座。億數無價名衣奉上法師。豈能報彼恩德。而彼雖受是事。應生慚愧。勿起貪心。應生慈心。不得我慢。無令消滅施主善根。當令眾生。咸得歡喜。　又云。若人常說法。若人常來聽。如是二種人。咸得無量福。</span></p>
<p class="MsoNormal"><span style="font-size: 16.0pt; font-family: 新細明體">
大威德陀羅尼經云。汝等當取實義。於實義中。當勤方便。莫為文字莊嚴。</span></p>
<p class="MsoNormal"><span style="font-size: 16.0pt; font-family: 新細明體">
華手經云。菩薩為求法故。當學多聞。多聞方便。其多聞者。從他所聞。多聞方便者。能自思量專心正念。從他聞者。諸佛所說順道之言。所謂十二部經。何謂思量專心正念。於法方便。善知五陰。十二入。十八界。十二因緣。從緣生法。是白是黑。是好是醜。分別揀擇。皆入法性。法相。法位。如是通達。名為正念。　又云。其甚深者。即法實相。若取法空。即是妄取。若取無相。是則為相。若取無願。是亦為願。法性本來不增不減。是則名為深達諸法。　又云。若為眾生演說法時。應先稱揚佛之功德。眾生聞已。或能發心求佛智慧。以發心故。佛種不斷。</span></p>
<p class="MsoNormal"><span style="font-size: 16.0pt; font-family: 新細明體">
大報恩經云。先自調伏煩惱諸根。然後聽法。非時不聽。至心聽法。恭敬說者。尊重於法。是名菩薩知恩報恩。</span></p>
<p class="MsoNormal"><span style="font-size: 16.0pt; font-family: 新細明體">
海籠王經云。菩薩當學深妙之法。若捨深妙法。說雜句飾。則為斷絕正法之化。</span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">
○大般若經云。初得無上正等覺時。作是思惟。我依誰住。誰堪受我恭敬。供養。尊重。讚歎。作是念時。都不見有一切世間。若天。若魔。若梵。若沙門。若婆羅門。人非人等。與我等者。況當有勝。復自思惟。我依此法。已</span><span style="font-size: 16.0pt; font-family: 新細明體">證無上正等菩提。此法微妙。甚深寂靜。我當還依此法而住。供養恭敬。尊重讚歎。何謂此法。所謂般若波羅蜜多。憍尸迦。我已成佛。尚遵如是甚深般若波羅蜜多依止而住。供養恭敬。尊重讚歎。況善男子善女人等。欲求無上正等菩提。而不於此甚深般若波羅密多至心歸依。精勤修學。以無量種上妙華鬘塗散等香。衣服瓔珞寶幢幡蓋。眾妙珍奇。妓樂燈明。盡諸所有。供養恭敬。尊重讚歎。　又云。勤求多聞。常無厭足。於所聞法。不著文字。　又云。若菩薩摩訶薩。不學一切法。終不能得一切智智。　又云。若一善法未能圓滿。而得無上正等菩提。無有是處。　又云。莫以世利名譽心故。隨逐法師。但為愛重恭敬供養無上法故。隨逐法師。又說。法師見汝求請甚深般若。都不眷念。反加凌辱。汝於此中。不應瞋恨。轉增愛重恭敬法心。常逐法師。勿生厭倦。　又云。復次善現。住菩薩乘諸善男子善女人等。書寫受持。讀誦修習。思惟演說。如是般若波羅蜜多甚深經時。得大名聞。恭敬供養。所謂衣服飲食臥具醫藥。及餘資財。是善男子善女人等。受著此事。退失般若。所引無邊殊勝善業。當知是為菩薩魔事。　又云。是菩薩摩訶薩心。以調伏貪瞋癡。及無貪瞋癡。遠離貪瞋癡。及無貪瞋癡。為性為相。為狀為貌。若成就如是性相狀貌心。乃於如是甚深般若波羅蜜多。能生淨信。及生勝解。　又云。諸菩薩眾。常應精進修真事業。厭離生死。不著三界。　又云。甚深般若波羅蜜多。不為非器諸有情說。不為外道惡見者說。不為懈怠不信者說。不為求法貿易者說。不為貪愛名利者說。不為嫉妒秘吝者說。不為生盲聾啞者說。　又云。財施有竭。法施無窮。　又云。應淨修持身語意戒。何以故。為欲引發聞思修故。　又云。諸欲供養佛世尊者。當修三法。一者發菩提心。二者護持正法。三者如教修行。若能修學此三法者。乃得名為真供養佛。　又云。受持此經有十種法。一者書寫。二者供養。三者施他。四者諦聽。五者披讀。六者受持。七者廣說。八者諷誦。九者思惟。十者修習。　又云。諸有情類。不應保信微少善根。謂彼即能脫諸惡趣。勤行精進。亦不可保。乃至於法未具正見。於諸惡趣。猶有墮落。若於正法圓滿修學。得順忍已。能不復造感惡趣業。不復懈怠。起順退分。於下劣位。不恐退轉。於所修行。心不慢緩。</span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">
○大般涅槃經云。有四種法。為大涅槃而作近因。一</span><span style="font-size: 16.0pt; font-family: 新細明體">者親近善友。二者專心聽法。三者繫念思惟。四者如法修行。不以聞故。得大涅槃。以修集故。得大涅槃。譬如病人。雖聞醫教及藥名字。不能愈病。以服食故。能得差病。　又云。寍當少聞。能解義味。不願多聞。於義不了。願作心師。不師於心。</span></p>
<p class="MsoNormal"><span style="font-size: 16.0pt; font-family: 新細明體">
大悲經云。應學三事。一者欲。二者精進。三者不放逸。汝等若住三事。我此阿僧祇劫所習無上法寶庫藏。則得久住。復次阿難。我於阿僧祇劫所習阿耨多羅三藐三菩提法。三事因緣。當有隱沒。一者無信。二者不住決定之行。三者不懺悔。</span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">
○十住毘婆沙論云。問曰。三乘所學。皆為無餘涅槃。若無餘涅槃中無差別者。我等何用於恆河沙等大劫往來生死。具足十地。不如以聲聞辟支佛乘。速滅諸苦。荅曰。是語弱劣。非是大悲有益之言。若諸菩薩。效汝小心無慈愍意。不能精勤修十地者。諸聲聞辟支佛。何由得度。亦復無有二乘差別。所以者何。一切聲聞辟支佛。皆由佛出。若無諸佛。何由而出。若不修十地。何有諸佛。若無諸佛。亦無法僧。是故汝所說者。則斷三寶種。非是大人有智之言。不可聽察。　菩薩有八法能集一切功德。一者大悲。二者堅心。三者智</span><span style="font-size: 16.0pt; font-family: 新細明體">慧。四者方便。五者不放逸。六者勤精進。七者常攝念。八者善知識。是故初發心者。疾行八法。如救頭然。然後當修諸餘功德。　若聞佛語。即能自解。如丈夫能服苦藥。小兒則以蜜和。　於曲人中。行質直心。敗壞人中。行真正心。諛諂人中。行無諂心。不知恩中。行於知恩。不知作中。而行知作。無利益中。能行利益。邪眾生中。行於正行。憍慢人中。行無慢行。不隨教中。而不慍恚。罪眾生中。常作守謢。眾生所有過。不見其失。（亦見律宗。）若人自度畏。能度歸依者。自未度疑悔。何能度所歸。若人自不善。不能令人善。若不自寂滅。安能令人寂。若能自安身。在於善處者。然後安餘人。自同於所利。若自成己利。乃能利於彼。自捨欲利他。失利後憂悔。　空自發願。不如說行。欺誑眾生。是名欺佛。　何等法失菩提心。一不敬重法。二有憍慢心。三妄語無實。四不敬知識。更有餘法。吝惜最要法。貪樂於小乘。謗毀諸菩薩。輕賤坐禪者。若於善知識。其心懷結恨。亦有諂曲心。貪諸利養等。不覺諸魔事。菩提心劣弱。業障及法障。亦失菩提心。許施師而誑。其罪甚深重。人無有疑悔。強令生疑悔。信樂大乘者。深加重瞋恚。訶罵說惡名。處處廣流布。於諸共事中。心多有諂曲。如此四黑法。則失菩提心。乃至失身命。轉輪聖王位。於此尚不應。妄語行諂曲。能令諸世間。一切眾生類。於諸菩薩眾。而生恭敬心。若有人能行。如是之善法。世世得增長。無上菩提願。　若無有志幹。好樂下劣法。深著名利養。其心不端直。吝護於他家。不信樂空法。但貴諸言說。是名敗壞相。　菩薩不得我。亦不得眾生。不分別說法。亦不得菩提。不以相見佛。以此五功德。得名大菩薩。成阿惟越致。　菩薩未得至阿惟越致地。應常勤精進。猶如救頭然。荷負於重擔。為求菩提故。常應勤精進。不生懈怠心。若求聲聞乘。辟支佛乘者。但為成己利。常應勤精進。何況於菩薩。自度亦度彼。於此二乘人。億倍應精進。東方善德佛。南栴檀德佛。西無量明佛。北方相德佛。東南無憂德。西南寶施佛。西北華德佛。東北三乘行。下方明德佛。上方廣眾德。如是諸世尊。今現在十方。若人疾欲至不退轉地者。應以恭敬心。執持稱名號。阿彌陀等佛。及諸大菩薩。稱名一心念。亦得不退轉。　說法者應行四法。一者廣博多學。能持一切言辭章句。二者決定善知世間出世間。諸法生滅相。三者得禪定智慧。於諸經法隨順無諍。四者不增不損。如所說行。　處師子座。復有四法。一者先應恭敬禮拜大眾。然後昇座。二者眾有女人。應觀不淨。三者威儀視瞻。有大人相。敷演法音。顏色和悅。人皆信受。不說外道經書。心無&#24715;畏。四者於惡言問難。當行忍辱。復有四法。一者於諸眾生。生饒益想。二者於諸眾生。不生我想。三者於諸文字。不生法想。四者願諸眾生。從我聞法。於無上菩提而不退轉。復有四法。一者善能安住陀羅尼門。深信樂法。二者善得般舟三昧。勤行精進。持戒清淨。三者不樂一切生處。不貪利養。不求果報。四者於三解脫。心無有疑。又能善起諸深三昧。具足威儀。憶念堅固。有念安慧不調戲。不輕躁。不無羞。不癡亂。言無錯謬。守護諸根。不貪美味。善攝手足。所念不忘。樂行頭陀。分別世間出世間法。心無疑悔。言辭章句。不可窮盡。為諸聽者。求安隱利。不求他過。有如是法。應處師子座。復有四法。一不自輕身。二不輕聽者。三不輕所說。四不為利養。　何等為四諦相。一求一切善法故。勤行精進。二若聽受讀誦經法。如所說行。三厭離三界。如殺人處。常求勉出。四為利益安樂一切眾生故。自利其心。諦名真實不誑。得阿耨多羅三藐三菩提故。名為不虛。復有四法。為三聖稱歎。一乃至失命。不為惡事。二常行法施。三受法常一其心。四若生染心。即能正觀染心。起染因緣。是染根者。何名為染。何者是染。於何事起。誰生是染。如是正憶念。知虛妄無實。無有決定。信解諸法空故。無所有法故。如是正觀染因緣故。不起諸惡業。餘一切煩惱。亦如是觀。　若人有三十二妙法。亦能發願。是名真實菩薩。一深心為一切眾生求諸安樂。二能入諸佛智中。三自審知堪任作佛不作佛。四不憎惡他。五道心堅固。六不假偽結託親愛。七乃至未入涅槃。常為眾生作親友。八親疏同心。九已許善事。心不退轉。十於一切眾生。不斷大慈。十一於一切眾生。不斷大悲。十二常求正法。心無疲懈。十三勤發精進。心無厭足。十四多聞而解義。十五常省己過。十六不譏彼闕。十七於一切見聞事中。常修菩提心。十八施不求報。十九持戒不求一切生處。二十於一切眾生忍辱無瞋礙。二十一能勤精進修習一切善根。二十二不隨無色定生。二十三方便所攝智慧。二十四四攝法所攝方便。二十五持戒毀戒。慈愍無二。二十六一心聽法。二十七一心阿蘭若處住。二十八不樂世間種種雜事。二十九不貪著小乘。三十見大乘利益為大。三十一遠離惡知識。三十二親近善知識。　因捨心。生廣快心。作是念。我若捨是眾鬧當得禪定。因禪定生妙廣快法。得是法已。其後則能利益眾生。勝今千萬倍。是故為多利益眾生。少時捨心。權捨眾鬧當得禪定五神通等。利益眾生。菩薩何故作如是方便。為得大心而作是念。大人樂大利益故。不存小利。是故我今當求大人之法。隨而修學。應如是勤加精進。為大利益。所謂禪定神通滅苦解脫等。</span></p>
<p class="MsoNormal"><span style="font-size: 16.0pt; font-family: 新細明體">
佛地經論云。菩薩不應於聲聞不生恭敬。由是讚歎聲聞功德。亦令其餘於聲聞眾生淨信故。　一切眾生無始時來。習善時少。造惡時多。是故善法雖遇強緣。亦難生長。惡法雖遇少小外緣。則便熾盛。</span></p>
<p class="MsoNormal"><span style="font-size: 16.0pt; font-family: 新細明體">
彌勒菩薩所問經論云。菩薩有四種非善知識。一者求聲聞人。但欲自度。二者求緣覺人。喜樂小事。三者讀外經典路伽耶等。四者習學一切文辭。嚴飾所有。親近此四種者。但增世利。不增法利。　菩薩有四種真實功德。一者能信解空。亦信因果。二者知一切法無有吾我。而於眾生起大悲心。三者深樂涅槃。而遊生死。四者所作施行。皆為眾生。不求果報。若如是者。即生在佛家。</span></p>
<p class="MsoNormal"><span style="font-size: 16.0pt; font-family: 新細明體">
大寶積經論云。不以空故。令諸法空。但法性自空。不以無相故。令諸法無相。但法自無相。</span></p>
<p class="MsoNormal"><span style="font-size: 16.0pt; font-family: 新細明體">
勝思惟梵天所問經論云。外道之人。依粗無智。是故不識無我體相。自他身中。執著有我。聲聞分知無我。法相復有不知。是故名為中無智闇。始發心菩薩。少分能知諸法無我。復有不知有微無智。離於有相。取於無相。</span></p>
<p class="MsoNormal"><span style="font-size: 16.0pt; font-family: 新細明體">
大智度論云。諸結使。皆屬愛見。屬愛煩惱。覆心。屬見煩惱。覆慧。如是離愛故。屬愛結使亦離。得心解脫。如是無明離故。屬見結使亦離。得慧解脫。　捨除五陰。名棄擔。荷負佛法中。自利利他二種功德。名能擔。　諸外道輩。自著於法。若請若不請。而自為人說。佛於諸法。不著不愛。為憐愍眾生故。有請說者。佛便為說。不以無請。而初轉法輪。　若不以理求一切法。則不可得。若以理求之。則無不得。譬如鑽火。以木則可得。析薪求火。火不可得。　非但言說。名為法施。常以淨心善心。以教一切。是名法施。　如佛所說。利養瘡深。譬如斷皮至肉。斷肉至骨。斷骨至髓。人著利養。則破持戒皮。斷禪定肉。破智慧骨。失微妙善心髓。　若無精進。則眾事不辦。精進者。無處不有。既總眾法。而別自有門。譬如無明使。&#24487;在一切諸使中。而別有不共無明。　問曰。諸法實相。無為無作。精進有為。有作相。云何以實相為首。荅曰。雖知諸法實相。無為無作。以本願大悲。欲度眾生故。於無作中。以精進力。度脫一切。復次。若諸法實相。無為無作。如涅槃相。無一無二。汝云何言實相與精進相異耶。　邪見人。雖口說一切空。然於愛處生愛。瞋處生瞋。慢處生慢。癡處生癡。自誑其身。佛弟子實知空心。不動一切結使。生處不復生。　菩薩聞一切音聲語言。分別本末。觀其實相。知音聲語言。念念生滅。音聲已滅。而眾生憶念取相。念是已滅之語。作是念言。是人罵我。而生瞋恚。稱讚亦如是。是菩薩能如是觀。眾生雖百千劫罵詈。不生瞋心。若百千劫稱讚。亦不歡喜。知音聲生滅。如響相。又如鼓聲。無有作者。是無住處。畢竟空故。但誑愚夫之耳。是名入音聲陀羅尼。菩薩能令一切法。悉為佛法。無有聲聞辟支佛法。凡夫之法。種種差別。　以無始空。破無始見。又不墮有始見。譬如救人於火。不應著深水中。令破是無始。亦不著有始中。是則行於中道。　為破凡夫所知故。名為聖智。若無凡夫法。則無聖法。如無病。則無藥。是故經言。離凡夫法。更無聖法。凡夫法性。即是聖法。　有人著常顛倒。故捨常相。不著無常相。是名法印。非謂捨常著無常者。以為法印。我乃至寂滅亦如是。地有色香味觸。重故。自無所作。水少香故。動作勝地。火少香味故。勢勝於水。風少色香味故。動作勝火。心無四事故。所為力大。又以心多煩惱結使繫縛故。令心力微少。有漏善心。雖無煩惱。以取諸法相故。其力亦少。二乘無漏心。雖不取相。以智慧有量。及出無漏道時。六情隨俗分別。取諸法相故。不盡心力。諸佛及大菩薩。智慧無量無邊。常處禪定。於世間涅槃。無所分別。諸法實相。其實不異。但智有優劣。　得不可得者。墮於斷滅。不得不可得者。是為慧方便。不墮斷滅。若無慧方便者。取三事相。若以三事空。則取無相。有慧方便者。從本以來不見三事相。是故不墮有無中。　佛以般若為母。般舟三昧為父。　無常破常。不應以無常為是。苦樂我非我等亦如是。　空破慳而不破檀。餘五法亦如是。　諸法畢竟空。而亦不斷滅。生死雖相續。亦不是常。無量阿僧祇劫業因緣雖過去。亦能生果報而不滅。是名微妙難知。　非但度眾生得成佛。諸佛深法應當聽聞故。　不求名利供養恭敬。不貪弟子。不恃智慧。亦不自高。輕於餘人。亦不譏刺。但念十方諸佛。慈心念眾生。我亦如是學佛道。說法無所依止。適無所著。但為眾生。令知諸法實相。如是清淨說法。世世不失智慧光明。乃至阿耨多羅三藐三菩提。　凡夫法。虛誑不可得。故非縛。聖人法。畢竟空不可得。故非解。　諸煩惱不牽墮凡夫中。故言不縛。不以諸無漏法。破煩惱。故言不解。　行者以有為患。用空破有。心復貴空。著於空者。則墮斷滅。　初略後廣。為解義故。初廣後略。為易持故。　離別常人易。離別知識難。離別知識易。離別父子難。離別父子易。自離其身難。自離其身易。離其心者難。　貪除。則五蓋盡去。猶如破竹。初節既破。餘節皆去。　四正勤。四如意足。雖各各別位。皆在四念處中。慧多。故名四念處。精進多。故名四正勤。定多。故名四如意足（欲定。心定。精進定。思惟定）。菩薩出家持戒。說法能斷眾疑。或時自恃而生憍慢。應作是念。我剃頭著染衣。持&#37474;乞食。此是破憍慢法。云何於中生憍慢。又此憍慢。覆沒功德。人所不愛。惡聲流布。後世常生弊惡畜生中。若生人中。卑鄙下賤。以破憍慢故。常生尊貴。終不在下賤家生。　如雨墮。不住山頂。必歸下處。若人憍心自高。則法不入。若人恭敬善師。則功德歸之。　若有能開釋深義。解散疑結。於我有益。則盡心敬之。不念餘惡。如弊囊盛寶。不得以囊惡故。不取其寶。又如夜行嶮道。弊人執炬。不得以人惡故。不取其炤。菩薩亦如是。於師得智慧光明。不計其惡。復次。菩薩作是念。法師好惡。非是我事。我所求者。惟欲聞法以自利益。如泥像木像。無實功德。因發佛想故。得無量福。何況是人。智慧方便。能為人說。以是故。法師有過。於我無咎。　若說聲聞辟支佛事。猶為無益之言。何況餘事（亦見律宗）。　菩薩深入實相。然後悲念眾生。譬如人有一子。得好寶物。深心愛念。欲以與之。　凡夫人法。虛誑無實。雖復肉眼所見。與畜生無異。是不可信。　示人好醜。善不善。應行不應行。生死為醜。涅槃安隱為好。分別三乘。分別六度。如是等名示。教言。汝捨惡行善。是教。未得善法味故。心則退沒。為說法引導令出。汝莫於因時求果。汝今雖勤苦。果報出時。大得利益。令其心利。故名利。隨其所行而讚歎之。令其心喜。若樂布施者。讚布施則喜。故名喜。以此四事。莊嚴說法。　不破清淨住。但破計我邪見取相心住。譬如治田。去其穢草。　是般若波羅蜜雖畢竟空。而不墮斷滅。雖分別有三乘。亦不生著心。於三事中。不取定相。是事甚深微妙。　般若波羅蜜。無覺觀語言相。而因此語言經卷。能得此般若波羅蜜。是故以名字經卷。名為般若波羅蜜。　譬如毒蛇欲食蝦&#34759;。常隨逐之。蝦&#34759;到摩祇藥所。蛇聞藥氣。毒即消滅。壞法惡人。亦復如是。欲壞行智度人。常隨逐之。以般若力故。瞋恚邪見毒滅。有降伏得道者。有作弟子者。有復道還去者。　若一心深信。則供養經卷勝。若不一心。雖受持而不如。　若有行者。一心求佛道。折伏結使。衣服淨潔。所說法處清淨。華香旛蓋。香水灑地。無處不淨。是故諸天歡喜。亦利益諸聽者。　有為善法。是行處。無為法。是依止處。餘無記不善法。以捨離故不說。此是新發心菩薩所學。若得般若方便力。應無生忍。則不愛行法。不憎捨法。不離有為法。而有無為法。　獨行讀誦。正憶念雖難。或以我心故。功德小。以經卷與他者。有大悲心作佛道因緣無吾我故。功德為大。　名字語言同。而心義異。如以著心取相。說五陰等無常。乃至無生無滅。是相似般若。若以不著心。不取相。說五陰無常。但為破常顛倒故。不著無常。是真實般若。　新發意菩薩。先教取相隨喜。漸得方便力。爾乃能行無相隨喜。譬如鳥子。羽翼未成。不可逼令高翔。六翮成就。則能遠飛。　如人著木屐踐刺。刺則摧折。佛以禪定智慧屐。摧五欲刺。名滅。　假名相者。如車屋林軍。眾生諸法和合中。便有是名。無明力故。取是假名相。起諸煩惱業。　法相者。五陰。十二入。十八界等。肉眼觀故有。慧眼觀故無。是故法亦虛誑。妄語應捨離。　離是二相。餘但有無相相。有人取是無相相。還生結使。是故亦不應取無相相。　若但行般若。則心散亂。不調順。多生疑悔邪見。失般若智慧相。若與五波羅蜜合行。則調順不錯。能成辦眾事。　分別諸法大小。有所得為失。著不大不小等空相。亦是失。　先世罪重。今世不如所說行。故不得般若力。非般若過。　知色等法。不可思議。若住是不可思議中。則不具足般若波羅蜜。取不可思議相故。　若&#24715;惜法。則常生邊地無佛法處。　法師愛法著法。求名聲故。自恣樂說。無有義理。如逸馬難制。又如大水暴漲。眾穢渾雜。是為魔事。　聞持陀羅尼。能持能誦。不能解義。或得諸法實相陀羅尼義。而不能次第讀誦。　師徒宜應和合。一切惡事。不應計念。　下者聞般若。直信聽受。不問義。中者聞已問義。而不能行。上者聞解能行。　如小火能燒。何況大者。菩薩亦如是。新學時。能以般若轉世間法。令畢竟空。燒諸煩惱。何況得力具足。聞所說而信者。不名為信。智慧知已。名為信。　但說無法。所利少。若說有法。所利亦少。今說有無二法具足故。得無生忍。譬如二輪具足故。能有所至。　因緣生法無自性。無自性故。即是畢竟空。是畢竟空。從本以來空。非佛所作。亦非餘人所作。諸佛為可度眾生故。說是畢竟空相。即是一切諸法實體。不因內外有。　觀一切法空。空亦空。故不著空。不妨憐愍眾生。觀憐愍眾生。亦不著眾生。不取眾生相。但引導入空。故不妨空。　諸神天輕賤妄語人。若菩薩不如所說行。則五種執金剛神捨離。不復守護。惡鬼得便。是人喜生惡心。惡心故。則生惡業。惡業故。則墮惡道。　語言能持義。若失語言。則義不可得。　當來世求三乘人。聞佛說空無所有性。以罪重智鈍故。取空相。便言凡夫惡人。何以名垢。出家得道人。何以名淨。是人不解佛語深義。以何事而說。著是空故。言何用持戒等為。即生邪見。破正見。破戒。破威儀。無所畏忌。墮三惡道。　若不修道。尚無少許攝心樂。何況道果。若心取相修道。雖有攝心禪定樂。無有道果。若不取相著心修道。則有道果。　諸佛以說法猛風。吹卻顛倒雲翳。令得清淨。而諸法性。常自無垢無淨。是菩薩知一切法性空故。能行一切種種道度眾生。　菩薩遠離憐愍眾生心。但行般若求諸法實相。或墮邪見中。</span></p>
<p class="MsoNormal"><span style="font-size: 16.0pt; font-family: 新細明體">
大乘莊嚴經論云。八種過者。一懈怠。二不解義。三拒請。四不開義。五不斷疑。六斷疑不決定。七心有厭退。不一切時說故。八有&#24715;。不盡開示故。一切諸佛如是八過。悉皆遠離。是故得成無上說法。</span></p>
<p class="MsoNormal"><span style="font-size: 16.0pt; font-family: 新細明體">
方便心論云。凡所言說。但飾文辭。無有義趣。皆名為失。又雖有義理。而無次第。亦名言失。</span></p>
<p class="MsoNormal"><span style="font-size: 16.0pt; font-family: 新細明體">
廣百論釋云。要具三德。名為法器。一者稟性柔和。無有偏黨。恆自審察。不貪己見。二者常希勝解。求法無厭。不守己分。而生喜足。三者為性聰慧。於善惡言。能正了知得失差別。若無如是所說三德。雖有師資。終無勝利。　又云。劣慧者前。不應輒說空無我理。增其惡見。謂初我執。唯背涅槃。後惡取空。兼向惡趣。</span></p>
<p class="MsoNormal"><span style="font-size: 16.0pt; font-family: 新細明體">
大乘集菩薩學論云。於如來教。唯文字想而無入解。皆名謗法。</span></p>
<p class="MsoNormal"><span style="font-size: 16.0pt; font-family: 新細明體">
禪法要解經云。若能依義。一切諸經皆是了義。義畢竟空。不可說相故。若不依義。是人於諸經皆不了義。以無深智。隨逐音聲故。</span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">
○成實論云。佛法貴如說行。非但言說。　佛法應當自身作證。不但隨他。如佛語比丘。汝等莫但信我語。當自思惟。是法可行。是不可行。</span></p>
<p class="MsoNormal"><span style="font-size: 16.0pt; font-family: 新細明體">
三法度論云。若能除婬怒癡。是多聞。餘者。非多聞。</span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">
○出曜經云。所謂持法者。不必多誦習。若少有所聞。具足法身行。是謂持法人。以法自將養。雖多誦習義。放逸不從正。如牧數他牛。不獲沙門果。　雖誦千章。不義何益。寍解一句。聞可得道。雖壽百年。無慧不定。不如一日。黠慧有定。</span></p>
<p class="MsoNormal"><span style="font-size: 16.0pt; font-family: 新細明體">
南嶽思大師示眾云。道源不遠。性海非遙。但向己求。莫從他覓。覓即不得。得亦不真。偈曰。頓悟心源開寶藏。隱顯靈通現真相。獨行獨坐常巍巍。百億化身無數量。縱令逼塞滿虛空。看時不見微塵相。可笑物兮無比況。口吐明珠光晃晃。尋常見說不思議。一語標名言下當。又偈曰。天不能蓋地不載。無去無來無障礙。無長無短無青黃。不在中間及內外。超群出眾太虛玄。指物傳心人不會。</span></p>
<p class="MsoNormal"><span style="font-size: 16.0pt; font-family: 新細明體">
續高僧傳云。道障之起。起乎心行。道則無滯。滯則障道。焉有多聞。能為道障。</span></p>
<p class="MsoNormal"><span style="font-size: 16.0pt; font-family: 新細明體">
有宋高僧傳云。唐京兆大興善寺含光至西土。有梵僧云。曾聞台教定邪正。曉偏圓。明止觀。功推第一。再三囑光。或因緣重至。為翻唐為梵附來。某願受持。屢屢握手叮囑。</span></p>
<p class="MsoNormal"><span style="font-size: 16.0pt; font-family: 新細明體">
續傳燈錄。靈隱本禪師示看經僧偈曰。看經不識經。徒勞損眼睛。欲得不損眼。分明識取經。</span></p>
<p class="MsoNormal"><span style="font-size: 16.0pt; font-family: 新細明體">法海觀瀾卷二終</span></p>
<hr>
<p class="MsoNormal"><span style="font-family: 新細明體"><font size="6">
<a name="法海觀瀾卷第三（目錄）">法海觀瀾卷第三（目錄）</a></font></span></p>
<p class="MsoNormal">
<span style="font-size: 16.0pt; font-family: 新細明體; font-weight: 700">【禪觀要典】</span></p>
<p class="MsoNormal"><span style="font-size: 16.0pt; font-family: 新細明體">
楞伽阿跋多羅寶經（四卷）</span></p>
<p class="MsoNormal"><span style="font-size: 16.0pt; font-family: 新細明體">
金剛般若波羅蜜經（一卷）</span></p>
<p class="MsoNormal"><span style="font-size: 16.0pt; font-family: 新細明體">
大佛頂首楞嚴經（十卷）</span></p>
<p class="MsoNormal"><span style="font-size: 16.0pt; font-family: 新細明體">圓覺經（一卷）</span></p>
<p class="MsoNormal"><span style="font-size: 16.0pt; font-family: 新細明體">維摩經（三卷）</span></p>
<p class="MsoNormal"><span style="font-size: 16.0pt; font-family: 新細明體">
華嚴合論（四十卷）</span></p>
<p class="MsoNormal"><span style="font-size: 16.0pt; font-family: 新細明體">
摩訶止觀（二十卷）</span></p>
<p class="MsoNormal"><span style="font-size: 16.0pt; font-family: 新細明體">
止觀輔行傳弘決（四十卷）</span></p>
<p class="MsoNormal"><span style="font-size: 16.0pt; font-family: 新細明體">宗鏡錄（一百卷）</span></p>
<p class="MsoNormal"><span style="font-size: 16.0pt; font-family: 新細明體">
景德傳燈錄（三十卷）</span></p>
<p class="MsoNormal"><span style="font-size: 16.0pt; font-family: 新細明體">
續傳燈錄（三十六卷）</span></p>
<p class="MsoNormal"><span style="font-size: 16.0pt; font-family: 新細明體">
傳法正宗記（十卷）</span></p>
<p class="MsoNormal"><span style="font-size: 16.0pt; font-family: 新細明體">
宗門統要續集（二十卷）</span></p>
<p class="MsoNormal"><span style="font-size: 16.0pt; font-family: 新細明體">
禪宗正脈（二十卷）</span></p>
<p class="MsoNormal"><span style="font-size: 16.0pt; font-family: 新細明體">
頌古聯珠（二十一卷）</span></p>
<p class="MsoNormal"><span style="font-size: 16.0pt; font-family: 新細明體">六祖壇經（一卷）</span></p>
<p class="MsoNormal"><span style="font-size: 16.0pt; font-family: 新細明體">
古尊宿語（四十八卷）</span></p>
<p class="MsoNormal"><span style="font-size: 16.0pt; font-family: 新細明體">萬善同歸（六卷）</span></p>
<p class="MsoNormal"><span style="font-size: 16.0pt; font-family: 新細明體">唯心訣（一卷）</span></p>
<p class="MsoNormal"><span style="font-size: 16.0pt; font-family: 新細明體">心賦註（四卷）</span></p>
<p class="MsoNormal"><span style="font-size: 16.0pt; font-family: 新細明體">明覺語錄（六卷）</span></p>
<p class="MsoNormal"><span style="font-size: 16.0pt; font-family: 新細明體">
佛果語錄（十七卷）</span></p>
<p class="MsoNormal"><span style="font-size: 16.0pt; font-family: 新細明體">智證傳（十卷）</span></p>
<p class="MsoNormal"><span style="font-size: 16.0pt; font-family: 新細明體">
石門文字禪（三十卷）</span></p>
<p class="MsoNormal"><span style="font-size: 16.0pt; font-family: 新細明體">
大慧語錄（三十卷）</span></p>
<p class="MsoNormal"><span style="font-size: 16.0pt; font-family: 新細明體">大慧書（二卷）</span></p>
<p class="MsoNormal"><span style="font-size: 16.0pt; font-family: 新細明體">正法眼藏（三卷）</span></p>
<p class="MsoNormal"><span style="font-size: 16.0pt; font-family: 新細明體">雪巖錄</span></p>
<p class="MsoNormal"><span style="font-size: 16.0pt; font-family: 新細明體">高峰語錄</span></p>
<p class="MsoNormal"><span style="font-size: 16.0pt; font-family: 新細明體">
中峰語錄（三十卷）</span></p>
<p class="MsoNormal"><span style="font-size: 16.0pt; font-family: 新細明體">天如語錄</span></p>
<p class="MsoNormal"><span style="font-size: 16.0pt; font-family: 新細明體">真心直說（一卷）</span></p>
<p class="MsoNormal"><span style="font-size: 16.0pt; font-family: 新細明體">修心訣（一卷）</span></p>
<p class="MsoNormal"><span style="font-size: 16.0pt; font-family: 新細明體">決疑集（一卷）</span></p>
<p class="MsoNormal"><span style="font-size: 16.0pt; font-family: 新細明體">楚石語錄</span></p>
<p class="MsoNormal"><span style="font-size: 16.0pt; font-family: 新細明體">紫柏集</span></p>
<p class="MsoNormal"><span style="font-size: 16.0pt; font-family: 新細明體">方便語</span></p>
<p class="MsoNormal"><span style="font-size: 16.0pt; font-family: 新細明體">壽昌語錄</span></p>
<hr>
<p class="MsoNormal"><span style="font-family: 新細明體"><font size="6">
<a name="法海觀瀾卷第三">法海觀瀾卷第三</a></font></span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
古吳蕅益比丘智旭輯</span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
中山湯學紳康民閱梓</span></p>
<p class="MsoNormal">
<span style="font-size: 16.0pt; font-family: 新細明體; font-weight: 700">【禪宗要旨】</span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">
○大方廣佛華嚴經初卷云。爾時世尊於一切法成最正覺。智入三世。悉皆平等。其身充滿一切世間。其音普順十方國土。乃至一一毛端。悉能容受一切世界而無障礙。身&#24487;十方而無來往。皆入諸相。了法空寂。三世諸佛所有神變。於光明中。靡不咸&#35241;。一切佛土。不思議劫所有莊嚴。悉令顯現。</span></p>
<p class="MsoNormal"><span style="font-size: 16.0pt; font-family: 新細明體">
述曰。此乃所謂大徹大悟。圓證心性之全體大用者也。此之謂涅槃妙心。此之謂正法眼藏。禪者苟知以此為則。決不至於得少為足。起增上慢。成大妄語矣。</span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">
○本事經云。出家有二種。正所應作事。謂靜慮聽說。速證於涅槃。靜慮慧為因。慧必由靜慮。有靜慮有慧。速證於涅槃。百千啞羊僧。無慧修靜慮。設經百千歲。無一得涅槃。勤修智慧人。樂聽法說法。斂念須臾頃。能速證涅槃。</span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">
○大寶積經出現光明會云。愚人修習禪。樂於禪定樂。便起增上慢。謂得沙門果。愚人修習禪。無眼盡邊智。設於百千劫。彼終無解脫。　菩薩藏會云。若有樂定。修相應行諸菩薩等。未曾聽聞微妙法門。又不聽聞聖教法律。但於三摩地中。生知足想。當知是人起增上慢。不能解脫生老病死。　文殊師利授記會云。菩薩樂住寂靜入禪定者。獲十功德利益。一者得念。二者得慧。三者修行。四者迅辯。五者得陀羅尼。六者善知法生。七者善知法滅。八者戒聚無犯。九者諸天供養。十者不貪他好。</span></p>
<p class="MsoNormal"><span style="font-size: 16.0pt; font-family: 新細明體">
文殊師利所說不思議佛境界經云。禪以八法而得清淨。一者常居蘭若。宴寂思惟。二者不共眾人。群聚談說。三者於外境界。無所貪著。四者若身若心。捨諸榮好。五者飲食少欲。六者無攀緣處。七者不樂修飾音聲文字。八者轉教他人。令得聖樂。</span></p>
<p class="MsoNormal"><span style="font-size: 16.0pt; font-family: 新細明體">
善住意天子所問經云。何等比丘。得言禪師。文殊師利荅言。此禪師者。於一切法。一行思量。所謂不生。若如是知。得言禪師。乃至無有少法可取。得言禪師。不取何法。所謂不取此世彼世。不取三界。至一切法悉皆不取。謂一切法悉無眾生。如是不取。得言禪師。若彼禪師無少法取。非取不取。以是義故。得言禪師。　又云。若有禪師生貪欲心。生已能離。能令寂靜。能令寂滅。如是得言空無所有。不著不取。</span></p>
<p class="MsoNormal"><span style="font-size: 16.0pt; font-family: 新細明體">
大集經海慧菩薩品云。菩薩若樂受寂靜樂。不樂聽法說法問疑。以寂靜故。煩惱不起。以不起故。不知知想。不離離想。不證證想。不修修想。不得實義。是名魔業。</span></p>
<p class="MsoNormal"><span style="font-size: 16.0pt; font-family: 新細明體">
月藏經云。與禪相應者。是我真子。從佛口生。從法化生。</span></p>
<p class="MsoNormal"><span style="font-size: 16.0pt; font-family: 新細明體">
地藏十輪經云。修定行者。若未成就諸三摩地。初夜後夜。當捨睡眠。精進修學。遠離憒鬧。少欲知足。無所顧戀。一切貪瞋忿覆惱害。憍慢貢高。慳&#24715;嫉妒。離間麤惡。虛誑雜穢。一切人間嬉戲放逸。皆悉遠離。</span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">
○大般若經云。不應容納失念散亂相應之心。經剎那頃。何況令其長時相續。</span></p>
<p class="MsoNormal"><span style="font-size: 16.0pt; font-family: 新細明體">
小品般若經云。譬如坐禪比丘從三昧起。以學禪故。不貪飲食。</span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">
○大智度論云。邪見人。雖口說一切空。然於愛處生愛。瞋處生瞋。慢處生慢。癡處生癡。自誑其身。佛弟子實知空。心不動一切結使。生處不復生（亦見教觀）。　或有菩薩。鈍根宿罪所覆。深著世樂。馳逸難制。如是人。深加精進。爾乃得定。　　行者能除身口破戒業。次除三惡覺觀。後除三細覺觀。所謂國土親里不死。如是除已。即得禪定。離欲者。離五欲。離惡不善法者。離五蓋。將人入惡道。名為惡。障善法故。名不善。 
　此中言無佛。破著佛想。不言取無佛相。若有佛。尚不令取。何況取無佛邪見。又佛常寂滅。無戲論相。若人分別戲論常寂滅事。亦墮邪見。</span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">
○成實論云。佛法可自證知。不可以己所證。傳與他人。如財物等。　若無持戒。則無禪定。又戒為菩提樹根。無根則無樹。故須淨戒。</span></p>
<p class="MsoNormal"><span style="font-size: 16.0pt; font-family: 新細明體">
舍利弗阿毘曇論云。若人聚集處。心求名利。便現生禪相。是名來禪。若人坐禪無儀。是名無益禪。</span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">
○出曜經云。無禪不智。無智不禪。道從禪智。得近泥洹。</span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">
○南嶽思大師安樂行義云。無相行者。一切諸法中心相寂滅。畢竟不生。行住坐臥。飲食語言。一切威儀。心常定故。諸餘禪定。三界次第。從欲界地。未到地。初禪地。乃至非非想地。有十一種差別不同。有法無法。二道為別。是阿毘曇雜心聖行。若安樂行中深妙禪定。即不如此。不依止欲界。不住色無色行。如是禪定。是菩薩&#24487;行。畢竟無心想故。名無想行。</span></p>
<p class="MsoNormal"><span style="font-size: 16.0pt; font-family: 新細明體">
圭峰密禪師云。諸宗始祖。即是釋迦。經是佛語。禪是佛意。諸佛心口。必不相違。諸祖相承。根本是佛親付。菩薩造論。始末唯弘佛經。馬鳴龍樹。皆是祖師。造論釋經。數千萬偈。未有講者毀禪。禪者毀講。今時弟子。彼此迷源修心者。以經論為別宗。講說者。以禪門為別法。聞談因果修證。便推屬經論之家。不知修證。正是禪門之本事。聞說即心即佛。便推屬胸襟之禪。不知心佛。正是經論之本意。　未究佛言。何同佛見。　提綱。意在張網。不可去網存綱。舉領。意在著衣。不可棄衣取領。</span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">
○大般涅槃經云。佛告四眾。吾今所有無上正法。悉已付囑摩訶迦葉。當為汝等作大依止。猶如如來。　景德傳燈錄云。佛告弟子摩訶迦葉。吾以清淨法眼涅槃妙心。實相無相。微妙正法。將付於汝。汝當護持。&#24183;敕阿難副貳傳化無令斷絕。</span></p>
<p class="MsoNormal"><span style="font-size: 16.0pt; font-family: 新細明體">
梅谿集。王荊公謂佛慧泉禪師曰。世尊拈花出自何經。泉云。藏經所不載。公曰。頃在翰苑。偶見大梵天王問佛決疑經三卷有云。梵王在靈山會上。以金色波羅花獻佛。請佛說法。世尊登座。拈花示眾。人天百萬。悉皆罔措。獨迦葉破顏微笑。世尊曰。吾有正法眼藏涅槃妙心。分付迦葉。</span></p>
<p class="MsoNormal"><span style="font-size: 16.0pt; font-family: 新細明體">
第一祖摩訶迦葉尊者。景德錄云。告諸比丘。佛已荼毘。金剛舍利。非我等事。我等宜當結集法眼。無令斷絕。乃說偈曰。如來弟子。且莫涅槃。得神通者。當赴結集。</span></p>
<p class="MsoNormal"><span style="font-size: 16.0pt; font-family: 新細明體">
第二祖阿難尊者。佛祖統紀云。遊行至竹林中。聞比丘誦偈。若人生百歲。不見水潦涸。不如生一日。而得&#35241;見之。阿難慘然曰。此非佛偈。當云。若人生百歲。不解生滅法。不如生一日。而得解了之。比丘向其師說。師曰。阿難老朽。言不可信。阿難後時。聞比丘猶誦前偈。即自思惟。今此比丘。不受吾教。於世無益。宜入涅槃。</span></p>
<p class="MsoNormal"><span style="font-size: 16.0pt; font-family: 新細明體">
第十九祖鳩摩羅多尊者。告闍夜多曰。業從惑生。惑因識有。識依不覺。不覺依心。心本清淨。無生滅。無造作。無報應。無勝負。寂寂然。靈靈然。汝若入此法門。可與諸佛同矣。一切善惡。有為無為。皆如夢幻。夜多承言領旨。即發宿慧。出家受具。（出景德錄）</span></p>
<p class="MsoNormal"><span style="font-size: 16.0pt; font-family: 新細明體">
第二十一祖婆修盤頭尊者（此云&#24487;行）。自說宿命云。憶念七劫前。師於智者月淨。記我非久當證斯陀含果。時有大光明菩薩出世。我策杖禮謁。師叱我曰。重子輕父。一何鄙哉。我問其過。師曰。汝禮大光明菩薩。以杖倚壁畫佛面。以此過慢。遂失二果。（出景德錄）</span></p>
<p class="MsoNormal"><span style="font-size: 16.0pt; font-family: 新細明體">
第二十八祖菩提達摩尊者。此土初祖也。景德錄第三卷云。有道育慧可二沙門。年雖後生。俊志高遠。幸逢法師。事之數載。法師感其精誠。誨以真道。令如是安心。所謂壁觀（即所謂外息諸緣。內心無喘。心如椈嚏C可以入道）。如是發行。所謂四行。如是順物。防護譏嫌。如是方便。遣其不著。夫入道多途。要唯二種。一是理入。二是行入。理入者。謂藉教悟宗。深信含生同一真性。但為客麈妄想所覆。不能顯了。若捨偽歸真。凝住壁觀。無自無他。凡聖等一。堅住不移。不隨他教。此即與現冥符。無有分別。寂然無為。名理入也。行入四行。萬行同攝。初報怨行者。謂修道人。若受苦時。當念往劫。捨本逐末。多起愛憎。今雖無犯。是我宿殃。惡業果熟。非天非人所能見與。甘心忍受。都無怨訴。經云。逢苦不憂。何以故。識達故。此心生時。與理相應。體怨進道。故言報怨行也。二隨緣行者。眾生無我。苦樂皆從緣生。縱得榮譽等事。宿因所搆。今方得之。緣盡還無。何喜之有。得失從緣。心無增減。喜風不動。冥順於道也。三無所求行者。世人長迷。處處貪著。名之為求。智者悟真。理與俗反。安心無為。形隨運轉。萬有斯空。無所願樂。有身皆苦。誰得而安。經云。有求皆苦。無求乃樂。故言無所求行也。四稱法行者。性淨之理。目之為法。此理眾相斯空。無染無著。無彼無此。經云。法無眾生。離眾生垢故。法無有我。離我垢故。智者若能信解此理。應當稱法而行。法體無慳。於身命財。行檀捨施。心無&#24715;惜。達解三空。不倚不著。但為去垢。稱化眾生而不取相。此為自行。復能利他。亦能莊嚴菩提之道。檀施既爾。餘五亦然。為除妄想。修行六度而無所行。是為稱法行也。　又謂二祖曰。二百年後。衣&#37474;止而不傳。法亦大盛。當是知道者多。行道者少。說理者多。悟理者少。　又云。此有楞伽經四卷。蓋如來極談法要。亦可以與世開示悟入。　祖為期城太守楊衒之說偈曰。亦不&#35241;惡而生嫌。亦不觀善而勤措。亦不捨智而近愚。亦不拋迷而就悟。達大道兮過量。通佛心兮出度。不與凡聖同纏。超然名之曰祖。</span></p>
<p class="MsoNormal"><span style="font-size: 16.0pt; font-family: 新細明體">
傅大士心王銘云。觀心空王。玄妙難測。無形無相。有大神力。能滅千災。成就萬德。體性雖空。能施法則。觀之無形。呼之有聲。為大法將。心戒傳經。水中鹽味。色婼托C。決定是有。不見其形。心王亦爾。身內居停。面門出入。應物隨情。自在無礙。所作皆成。了本識心。識心見佛。是心是佛。是佛是心。念念佛心。佛心念佛。欲得早成。戒心自律。淨律淨心。心即是佛。除此心王。更無別佛。欲求成佛。莫染一物。心性雖空。貪瞋體實。入此法門。端坐成佛。到彼岸已。得波羅蜜。慕道真士。自觀自心。知佛在內。不向外尋。即心即佛。即佛即心。心明識佛。曉了識心。離心非佛。離佛非心。非佛莫測。無所堪任。執空滯寂。於此漂沈。諸佛菩薩。非此安心。明心大士。悟此玄音。身心性妙。用無更改。是故智者。放心自在。莫言心王。空無體性。能使色身。作邪作正。非有非無。隱顯不定。心性離空。能凡能聖。是故相勸。好自防慎。剎那造作。還復漂沈。清淨心智。如世黃金。般若法藏。&#31453;在身心。無為法寶。非淺非深。諸佛菩薩。了此本心。有緣遇者。非去來今。</span></p>
<p class="MsoNormal"><span style="font-size: 16.0pt; font-family: 新細明體">
第二十九祖慧可大師。此土二祖也。景德錄云。北齊天平二年。有一居士。年踰四十。不言名氏。聿來設禮。問曰。弟子身纏夙恙。請和尚懺罪。師曰。將罪來與汝懺。居士良久云。覓罪不可得。師曰。我與汝懺罪竟。宜依佛法僧住。居士曰。今見和尚。已知是僧。未審何名佛法。師曰。是心是佛。是心是法。法佛無二。僧寶亦然。居士曰。今日始知罪性不在內。不在外。不在中間。如其心然。佛法無二也。師即為剃髮。名為僧璨。其年三月十八日。於光福寺受具。自玆疾漸愈。執侍經二載。付以法。&#24183;信衣。</span></p>
<p class="MsoNormal"><span style="font-size: 16.0pt; font-family: 新細明體">
僧那禪師。姓馬氏。少通墳典。年二十一。講禮易於東海。聽者如巿。後投二祖出家。永捐世典。唯一衣一&#37474;。一坐一食。奉頭陀行。謂門人慧滿曰。祖師心印。非專苦行。但助道耳。若契本心。發隨意真光之用。則苦行如握土成金。若唯修苦行。而不明本心。為憎愛所縳。則苦行如黑月夜。履於險道。汝欲明本心者。當審諦推察。遇色遇聲未起覺觀時。心何所之。是無耶。是有耶。既不墮有無處所。則心珠獨朗。常照世間。無一塵許間隔。未嘗有一剎那頃斷續之相。故我初祖兼付楞伽經四卷。謂我師二祖曰。吾觀震旦。唯有此經可以印心。仁者依行。自得度世。又二祖凡說法竟。乃曰。此經四世之後。變成名相。深可悲哉。（出景德錄）</span></p>
<p class="MsoNormal"><span style="font-size: 16.0pt; font-family: 新細明體">
向居士。幽棲林野。木食澗飲。北齊天保初。聞二祖盛化。乃致書曰。影由形起。響逐聲來。弄影勞形。不識形為影本。揚聲止響。不知聲是響根。除煩惱而趣涅槃。喻去形而覓影。離眾生而求佛果。喻默聲而尋響。故知迷悟一途。愚智非別。無名作名。因其名則是非生矣。無理作理。因其理則諍論起矣。幻化非真。誰是誰非。虛妄無實。何空何有。將知得無所得。失無所失。未及造謁。聊此申意。伏望荅之。二祖荅曰。備觀來意皆如實。真幽之理竟不殊。本迷摩尼謂瓦礫。豁然自覺是真珠。無明智慧等無異。當知萬法即皆如。愍此二見之徒輩。申辭措筆作斯書。觀身與佛不差別。何須更覓彼無餘。（景德錄）</span></p>
<p class="MsoNormal"><span style="font-size: 16.0pt; font-family: 新細明體">
慧滿禪師嘗示人曰。諸佛說心。令知心相是虛妄。今乃重加心相。深違佛意。又增論議。殊乖大理。故常齎楞伽經四卷以為心要。如說而行。（景德錄）</span></p>
<p class="MsoNormal"><span style="font-size: 16.0pt; font-family: 新細明體">
第三十祖僧璨大師。此土三祖。信心銘云。至道無難。惟嫌揀擇。但莫憎愛。洞然明白。毫釐有差。天地懸隔。欲得現前。莫存順逆。違順相爭。是為心病。不識玄旨。徒勞念靜。圓同太虛。無欠無餘。良由取捨。所以不如。莫逐有緣。勿住空忍。一種平懷。泯然自盡。止動歸止。止更彌動。惟滯兩邊。寍知一種。一種不通。兩處失功。遣有沒有。存空背空。多言多慮。轉不相應。絕言絕慮。無處不通。歸根得旨。隨照失宗。須臾處照。勝卻前空。前空轉變。皆由妄見。不用求真。唯須息見。二見不住。慎莫追尋。纔有是非。紛然失心。二由一有。一亦莫守。一心不生。萬法無咎。無咎無法。不生不心。能隨境滅。境逐能沈。境由能境。能由境能。欲知兩段。元是一空。一空同兩。齊含萬象。不見精麤。寍有偏黨。大道體寬。無易無難。小見狐疑。轉急轉遲。執之失度。必入邪路。放之自然。體無去住。任性合道。逍遙絕惱。繫念乖真。昏沈不好。不好勞神。何用&#30094;親。欲取一乘。勿惡六塵。六塵不惡。還同正覺。智者無為。愚人自縛。法無異法。妄自愛著。將心用心。豈非大錯。迷生寂亂。悟無好惡。一切二邊。良由斟酌。夢幻空花。何勞把捉。得失是非。一時放卻。若眼不睡。諸夢自除。心若不異。萬法一如。一如體玄。兀爾忘緣。萬法齊歸。觀復自然。泯其所以。不可方比。止動無動。動止無止。兩既不成。一何有爾。究竟窮極。不存軌則。契心平等。所作俱息。狐疑盡淨。正信調直。一切不留。無可記憶。虛明自照。不勞心力。非思量處。識情難測。真如法界。無他無自。要急相應。唯言不二。不二皆同。無不包容。十方智者。皆入此宗。宗非促延。一念萬年。無在不在。十方目前。極小同大。忘絕境界。極大同小。不見邊表。有即是無。無即是有。若不如此。必不須守。一即一切。一切即一。但能如是。何慮不畢。信心不二。不二信心。言語道斷。非去來今。</span></p>
<p class="MsoNormal"><span style="font-size: 16.0pt; font-family: 新細明體">
第三十一祖道信大師。此土四祖。姓司馬。年始四十來禮三祖曰。願和尚慈悲。乞與解脫法門。祖曰。誰縛汝。曰。無人縛。祖曰。何更求解脫乎。信於言下大悟。服勞九載。後於吉州受戒。侍奉尤謹。乃付衣法。既嗣祖風。攝心無寐。脅不至席者六十年。隋大業十三載。領徒眾抵吉州。值群盜圍城。七旬不解。萬眾惶怖。師教令念摩訶般若。時賊眾望雉堞間。若有神兵。乃引去。示牛頭法融曰。境緣無好醜。好醜起於心。心若不強名。妄情從何起。妄情既不起。真心任&#24487;知。</span></p>
<p class="MsoNormal"><span style="font-size: 16.0pt; font-family: 新細明體">
法達禪師問六祖曰。但得解義。不勞誦經耶。祖曰。經有何過。豈障汝念。只為迷悟在人。損益由汝。乃至既領玄旨。亦不輟持誦。祖曰。汝今後。方可名為念經僧也。</span></p>
<p class="MsoNormal"><span style="font-size: 16.0pt; font-family: 新細明體">
六祖謂志徹曰。吾傳佛心印。安敢違於佛經。 
示智通四智偈曰。大圓鏡智性清淨。平等性智心無病。妙觀察智見非功。成所作智同圓鏡。五八六七果因轉。但轉名言無實性。若於轉處不留情。繁興永處那伽定。　示知常偈曰。不見一法存無見。大似浮雲遮日面。不知一法守空知。還如太虛生閃電。此之知見瞥然興。錯認何曾解方便。汝當一念自知非。自己靈光常顯現。</span></p>
<p class="MsoNormal"><span style="font-size: 16.0pt; font-family: 新細明體">
神秀禪師偈曰。一切佛法。自心本有。將心外求。捨父逃走。</span></p>
<p class="MsoNormal"><span style="font-size: 16.0pt; font-family: 新細明體">
洞山問無情說法。據何教典。國師云。灼然言不干典。非君子之所談。汝豈不見華嚴經云。剎說眾生說。三世一時說。後問溈山。溈令問雲巖道人。巖云。不見彌陀經云。水鳥樹林。皆悉念佛念法。洞山因悟。</span></p>
<p class="MsoNormal"><span style="font-size: 16.0pt; font-family: 新細明體">
南陽忠國師云。禪宗學者。應遵佛語。一乘了義。契自心源。不了義者。互不相許。如獅子身蟲。夫為人師。若涉名利。別開異端。則自他何益。　問。即心是佛。可更修萬行否。師曰。諸聖皆具二嚴。豈撥無因果耶。　吾比遊方。多見聚卻三五百眾。目視雲漢。云是南方宗旨。把他壇經改換。添糅鄙譚。削除聖意。惑亂後徒。豈成言教。苦哉。吾宗喪矣。</span></p>
<p class="MsoNormal"><span style="font-size: 16.0pt; font-family: 新細明體">
牛頭第六世慧忠禪師安心偈曰。人法雙淨。善惡兩忘。直心真實。菩提道場。</span></p>
<p class="MsoNormal"><span style="font-size: 16.0pt; font-family: 新細明體">
宣州玄挺禪師。或問南宗自何而立。師曰。心宗非南北。</span></p>
<p class="MsoNormal"><span style="font-size: 16.0pt; font-family: 新細明體">
鳥窠道林禪師。白居易禮謁問曰。禪師住處甚危險。師曰。太守危險尤甚。曰。弟子位鎮江山。何險之有。師曰。薪火相交。識性不停。得非險乎。又問。如何是佛法大意。師曰。諸惡莫作。眾善奉行。白曰。三歲孩兒也解恁麼道。師曰。三歲孩兒雖道得。八十老人行不得。</span></p>
<p class="MsoNormal"><span style="font-size: 16.0pt; font-family: 新細明體">
大寂道一襌師示眾曰。道不用修。但莫污染。何為污染。但有生死心造作趣向。皆是污染。若欲直會其道。平常心是道。謂平常心。無造作。無是非。無取捨。無斷常。無凡無聖。經云。非凡夫行。非賢聖行。是菩薩行。只如今行住坐臥。應機接物。盡是道。道即是法界。乃至河沙妙用。不出法界。若不然者。云何言心地法門。云何言無盡燈。一切法皆是心法。一切名皆是心名。萬法皆從心生。心為萬法之根本。經云。識心達本源。故號為沙門。名等。義等。一切諸法皆等。純一無雜。若於教門中。得隨時自在。建立法界。盡是法界。若立真如。盡是真如。若立理。一切法盡是理。若立事。一切法盡是事。舉一千從。理事無別。盡是妙用。要無別理。乃至建立亦得。掃蕩亦得。又云。性無有異。用則不同。順理為悟。順事為迷。迷即迷自家本心。悟即悟自家本性。一悟永悟。不復更迷。如日出時。不合於冥。了心及境界。妄想即不生。妄想既不生。即是無生法忍。本有今有。不假修道坐禪。如今若見此理真正。不造諸業。隨分過生。一衣一&#37474;。坐起相隨。戒行增熏。積於淨業。但能如是。何慮不通。</span></p>
<p class="MsoNormal"><span style="font-size: 16.0pt; font-family: 新細明體">
百丈懷海禪師曰。汝莫言有少分戒善。將為便了。有恆沙無漏戒定慧門。都未涉一毫在。努力猛作早修。莫待耳聾眼暗。頭白面皺。老苦及身。眼中流淚。心中慞惶。未有去處。到恁麼時。整理腳手不得也。　讀經看教語言。皆須宛轉歸就自己。但是一切言教。祇明如今覺性。</span></p>
<p class="MsoNormal"><span style="font-size: 16.0pt; font-family: 新細明體">
南泉願禪師云。近日禪師太多。覓個癡鈍人不可得。不道全無。於中還少。　趙州問。如何是道。師曰。平常心是道。州曰。還可趨向也無。師曰。擬向即乖。州曰。不擬爭知是道。師曰。道不屬知。不屬不知。知是妄覺。不知是無記。若真達不疑之道。猶如太虛。廓然蕩豁。豈可強是非耶。</span></p>
<p class="MsoNormal"><span style="font-size: 16.0pt; font-family: 新細明體">
白居易問惟寬禪師曰。既曰禪師。何以說法。師曰。無上菩提者。被於身為律。說於口為法。行於心為禪。應用有三。其致一也。譬如江湖淮漢。在處立名。名雖不一。水性無二。律即是法。法不離禪。云何於中妄起分別。曰。既無分別。何以修心。師曰。心本無損傷。云何要修理。無論淨與垢。一切勿念起。曰。垢即不可念。淨無念可乎。師曰。如人眼睛上。一物不可住。金屑雖珍寶。在眼亦為病。曰。無修無念。又何異凡夫耶。師曰。凡夫無明。二乘執著。離此二病。是曰真修。真修者。不得勤。不得忘。勤即近執著。忘即落無明。此為心要云爾。</span></p>
<p class="MsoNormal"><span style="font-size: 16.0pt; font-family: 新細明體">
溈山祐禪師示眾云。夫道人之心。質直無偽。無背無面。無詐妄心行。一切時中。視聽尋常。更無委曲。亦不閉眼塞耳。但情不附物即得。從上諸聖。秖是說濁邊過患。若無如許多惡覺情見想習之事。譬如秋水澄渟。清淨無為。澹泞無礙。喚他作道人。亦名無事之人。時有僧問。頓悟之人。更有修否。師云。若真悟得本。他自知時。修與不修。是兩頭語。如今初心。雖從緣得一念頓悟自理。猶有無始曠劫習氣未能頓淨。須教渠淨除現業流識。即是修也。不道別有法教渠修行趨向。</span></p>
<p class="MsoNormal"><span style="font-size: 16.0pt; font-family: 新細明體">
唐宣宗問弘辨禪師曰。有人持經念佛。持咒求佛。如何。對曰。如來種種開讚。皆為最上一乘。如百川眾流。莫不朝宗於海。如是差別諸數。皆歸薩婆若海。帝曰。禪師既會祖意。還禮佛轉經否。對曰。沙門釋子。禮佛轉經。蓋是住持常法。有四報焉。然依法戒修身。參尋知識。漸修梵行。履踐如來所行之&#36857;。帝曰。何為頓見。何為漸修。對曰。頓明自性。與佛同儔。然有無始染習。故假漸修對治。令順性起用。如人吃飯。不一口便飽。仰山寂禪師問溈山祐禪師云。如何是真佛住處。溈曰。以思無思之妙。返思靈燄之無窮。思盡還源。性相常住。事理不二。真佛如如。師於言下頓悟。自此執侍。尋往江陵受戒。住夏探律藏。　仰山示眾曰。汝等諸人。各自迴光返顧。莫記吾言。汝無始劫來。背明投暗。妄想根深。卒難頓拔。所以假設方便。奪汝粗識。如將黃葉止啼。有甚麼是處。　又云。且莫將心湊泊。但向自己性海。如實而修。不要三明六通。何以故。此是聖末邊事。如今且要識心達本。但得其本。莫愁其末。他時後日。自具去在。若未得本。縱饒將情學他。亦不得。壽山解禪師上堂曰。諸上座。幸有真實言語相勸。諸兄弟各各自體悉。凡聖情盡。體露真常。但一時卸卻。從前虛妄攀緣塵垢。心如虛空相似。他時後日。合識得些子好惡。</span></p>
<p class="MsoNormal"><span style="font-size: 16.0pt; font-family: 新細明體">
玄沙備禪師云。夫學般若菩薩。是大根器。有大智慧始得。若有智慧。即今便得出脫。若是根機遲鈍。直須勤苦忍耐。日夜忘疲失食。如喪考妣相似。恁麼急切盡一生去。更得人荷挾&#23557;骨究實。不妨亦得覯去。莫只是記言記語。恰似念陀羅尼相似。蹋步向前來。口媓G哆&#21853;&#21853;地。被人把住詰問著。沒去處。便瞋道。和尚不為我答話。恁麼學。事大苦。知麼。　奈何汝無始積劫動諸妄情。結成煩惱。如重病人。心狂熱悶。顛倒亂見。都無實事。加今所&#35241;一切境界。皆亦如是。對汝諸根。盡成顛倒。古人以無窮妙藥。醫療對治。直至十地。未得惺惺。將知大不容易。古人思惟。如喪考妣。如今兄弟見似等閒。何處別有人為汝了得。可惜時光虛度。何妨密密地自究。子細觀尋。至無著力處。自息諸緣去。縱未發明。種子猶在。若總取我傍家打鼓弄粥飯氣力。將此造次。排遣生死。賺汝一生。有何所益。　今時人不悟個中道理。妄自涉事涉塵。處處染著。頭頭繫絆。縱悟得塵境紛紜。名相不實。便擬凝心斂念。攝事歸空。閉目藏睛。才有念起。旋旋破除。細想才生。即便遏捺。如此見解。即是落空亡的外道。魂不散的死人。冥冥漠漠。無覺無知。塞耳偷鈴。徒自欺誑。　師閱楞嚴。發明心地。由是應機敏捷。與修多羅冥契。諸方玄學。有所未決。必從之請益。至與雪峰徵詰。亦當仁不讓。峰曰。備頭陀。再來人也。</span></p>
<p class="MsoNormal"><span style="font-size: 16.0pt; font-family: 新細明體">
雲門偃禪師云。一般掠虛漢。食人涎唾。記得一堆一擔搕〔&#25164;＊<span lang="EN-US">(夭/韭)〕。到處馳騁。驢脣馬嘴。我解問十轉五轉話。饒你從朝問到夜。論劫恁麼。還曾夢見也未。　又云。信心檀越把菜粒米。作麼生消得。直須自看。時不待人。忽然一日眼光落地。前頭將甚麼抵擬。莫一似落湯螃蟹。手腳忙亂。無你掠虛說大話處。莫將等閑空過時光。一失人身。萬劫不復。不是小事。</span></span></p>
<p class="MsoNormal"><span style="font-size: 16.0pt; font-family: 新細明體">
師靜上座。玄沙法嗣也。有人問曰。弟子每當夜坐。心念紛飛。未明攝伏之方。願垂示誨。師曰。如或夜間安坐。心念紛飛。卻將紛飛之心。以究紛飛之處。究之無處。則紛飛之念何存。返究究心。則能究之心安在。又能照之智本空。所緣之境亦寂。寂而非寂者。蓋無能寂之人也。照而非照者。蓋無所照之境也。境智俱寂。心慮安然。外不尋枝。內不住定。二途俱泯。一性怡然。此乃還源之要道也。</span></p>
<p class="MsoNormal"><span style="font-size: 16.0pt; font-family: 新細明體">
達觀筠禪師示眾曰。從上諸聖。方便門不少。大抵只要諸仁者有箇見處。然雖未見。且不參差一絲髮許。諸仁者亦未嘗違背一絲髮許。且莫嫌他佛語。莫重祖師。直下是自己眼明始得。</span></p>
<p class="MsoNormal"><span style="font-size: 16.0pt; font-family: 新細明體">
志逢禪師云。教意祖意。同一方便。終無別理。彼若明得。此亦昭然。　又云。古德為法行腳。實不憚勤勞。如雪峰和尚三&#24315;到投子。九度上洞山。盤桓往返。尚求箇入路不得。看汝近世參學人。纔跨門來。便待老僧接引。指掌說禪。且汝欲造玄極之道。豈當等閒。</span></p>
<p class="MsoNormal"><span style="font-size: 16.0pt; font-family: 新細明體">
大珠禪師上堂曰。諸人幸自好個無事人。苦死造作。要擔枷落獄作麼。每日至夜奔波。道我參禪學道。解會佛法。如此轉無交涉也。只是逐聲色走。有何歇時。　問。如何是佛。如何是法。如何是僧。如何是一體三寶。師垂示曰。心是佛。不用將佛求佛。心是法。不用將法求法。佛法無二。和合為僧。即是一體三寶。經云。心佛與眾生。是三無差別。身口意清淨。名為佛出世。三業不清淨。名為佛滅度。唯是一心。實無二體。　問。未知律師法師禪師。何者最勝。師答曰。夫律師者。啟毘尼之法藏。傳壽命之遺風。洞持犯而達開遮。秉威儀而行軌範。牒三番羯磨。作四果初因。若非宿德白眉焉敢造次。夫法師者。踞師子之座。瀉懸河之辨。對稠人廣眾。啟鑿玄關。開般若妙門。等三輪空施。若非龍象蹴蹋。安敢當斯。夫禪師者。撮其樞要。直了心源。出沒卷舒。縱橫應物。咸均事理。頓見如來。拔生死深根。獲現前三昧。若不安禪靜慮。到者媮`須茫然。隨機授法。三學雖殊。得意忘言。一乘何異。故經云。十方佛土中。唯有一乘法。無二亦無三。除佛方便說。但以假名字。引導於眾生。　律師法明。謂師曰。禪師家多落空。師曰。卻是座主家落空。明大驚曰。何得落空。師曰。經論是紙墨文字。文字者俱是空。設於聲上建立名句等法。無非是空。座主執滯教體。豈不落空。明曰。禪師何得不落空。師曰。文字等。皆從智慧而生。大用現前。那得落空。　問。如何是修行。答曰。但莫染汙自性。即是修行。莫自欺誑。即是修行。　心幻也。一切俱幻。心空也。一切皆空。迷時人逐法。悟時法由人。如森羅萬象。至空而極。百川眾流。至海而極。一切賢聖。至佛而極。十二分經。五部毘尼。五韋陀論。至心而極。心者。是總持之妙本。萬法之洪源。亦名大智慧藏。無住涅槃。百千萬名。盡心之異號耳。　心逐物為邪。物從心為正。　若了了見性者。如摩尼珠現色。說變亦得。說不變亦得。若不見性人。聞說真如變易。便作變易解會。說不變易。便作不變易解會。</span></p>
<p class="MsoNormal"><span style="font-size: 16.0pt; font-family: 新細明體">
汾州無業國師云。如今天下解禪解道。如河沙數。說佛說心。有千萬億。纖塵不去。未免輪迴。思念不忘。盡須沈墜。如斯之類。尚不能自識業果。妄言自利利他。自謂上流。&#31453;他先德。但言觸目無非佛事。舉足皆是道場。原其所習。不如一個五戒十善凡夫。觀其發言嫌他二乘十地菩薩。且醍醐上味。為世所珍。遇斯等人。翻成毒藥。嗟乎。得人身者。如爪甲上土。失人身者。如大地土。良可傷哉。設有悟理之者。有一知一解。不是悟中之則。入理之門。便謂永出世利。巡山傍澗。輕忽上流。致使心漏不盡。理地不明。空到老死無成。虛延歲月。且聰明不能敵業。乾慧未免苦輪。臨終之時。一毫凡聖情量不盡。纖塵思念未忘。隨念受生。輕重五陰。向驢胎馬腹堸U質。泥犁鑊湯媯N煠一遍了。從前記持憶想見解智慧。都盧一時失卻。依前再為螻蟻。從頭更作蚊虻。雖是善因。而遭惡果。祖師來至此土非常。有損有益。有益者。百千人中。撈漉一個半個。堪為法器。有損者。如前已明。從他依三乘教法修行。不妨卻得四果三賢。有進修之分。</span></p>
<p class="MsoNormal"><span style="font-size: 16.0pt; font-family: 新細明體">
魏府華嚴長老示眾云。不依佛法。一切法皆是邪法外道見解。</span></p>
<p class="MsoNormal"><span style="font-size: 16.0pt; font-family: 新細明體">
道原傳燈錄云。達磨大師。以心傳心。不滯名數。直為上上根智。俾忘筌忘意。故與台教同而不同。智者大師。窮理盡性。備足之門。故與禪宗異而非異也。</span></p>
<p class="MsoNormal"><span style="font-size: 16.0pt; font-family: 新細明體">
壇經云。若見一切法。心不染著。是為無念。用即遍一切處。亦不著一切處。但淨本心。使六識出六門。於六塵中無染無雜。來去自由。通用無滯。即是般若三昧自在解脫。名無念行。若百不思。常令念絕。即是法縛。即名邊見。　若真修道人。不見世間過。若見他人非。自非卻是左。他非我不非。我非自有過。但自卻非心。打除煩惱破。憎愛不關心。長伸兩腳臥。欲擬化他人。自須有方便。勿令彼有疑。即是自性現。　內心謙下是功。外行於禮是德。自性建立萬法是功。心體離念是德。不離自性是功。應用無染是德。若修功德之人。心即不輕。常行普敬。心常輕人。吾我不斷。即自無功。自性虛妄不實。即自無德。</span></p>
<p class="MsoNormal"><span style="font-size: 16.0pt; font-family: 新細明體">
馬祖問石鞏作甚麼。鞏曰。牧牛。祖問作麼生牧。鞏曰。一回入草去。驀鼻拽將回。祖曰。子真牧牛。</span></p>
<p class="MsoNormal"><span style="font-size: 16.0pt; font-family: 新細明體">
百丈祖師云。若怕臨終之時。慞狂不得自由。即須如今便自由始得。秪如今於一一境法。都無愛染。亦莫依住知解。便是自由人。如今是因。臨終是果。果業已現。如何怕得。　祇如今但有一切求心。盡名破戒比丘。名字羅漢。盡名野犴。灼然銷他供養不得。秪如今聞聲如響等。嗅香如風等。離一切有無等法。亦不住於離。亦無不住知解。此人一切罪垢不能相累。為求無上菩提涅槃。故名出家。猶是邪願。況乎世間諍論覓勝負。說我能我解。貪一門徒。愛一弟子。戀一住處。結一檀越。一衣一食。一名一利。又言我得一切無礙。秖是自誑。　若執本清淨本解脫。自是佛自是禪道解者。即屬自然外道。若執因緣修成證得者。即屬因緣外道。執有。即屬常見外道。執無。即屬斷見外道。執亦有亦無。即屬邊見外道。執非有非無。即屬空見外道。亦云愚癡外道。沙門持齋。持戒。忍辱。柔和。慈悲。喜捨。尋常是僧家法則。會與麼會。宛然依佛教。只是不許貪著依執。　若守住自己知覺。又成自然外道。若更別求。又屬因緣外道。此土初祖云。心有所是。必有所非。若貴一物。則被一物惑。若重一物。則被一物惑。信被信惑。不信又成謗。莫貴莫不貴。莫信莫不信。佛亦不是無為。雖不是無為。又不是冥寞猶如虛空。佛是大心眾生。鑑覺多。鑑覺雖多。他鑑覺清淨。貪瞋鬼捉他不著。佛是纏外入。無纖毫愛取。亦無無愛取知解。是名具足六度萬行。若要莊嚴具。種種皆有。如不要他。不用亦不失。他使得因果。福智自由。是修行。非是執勞負重。喚作修行。　固守動靜。三世佛怨。此外別求。即同魔說。　師問西堂智藏曰。子何不看經。堂曰。經豈異耶。師曰。然雖如此。汝向後為人也須得。　鵝湖大義禪師。問諸碩德。行住坐臥畢竟以何為道。有對知者是道。師曰。不可以智知。不可以識識。安得知者是乎。有對無分別者是道。師曰。善能分別諸法相。於第一義而不動。安得無分別是乎。有對四禪八定是道。師曰。佛身無為。不墮諸數。安在四禪八定耶。眾皆杜口。</span></p>
<p class="MsoNormal"><span style="font-size: 16.0pt; font-family: 新細明體">
黃蘗禪師。或問從上皆云即心即佛。未審即那個心是佛。師曰。你有幾個心。問。為復即凡心是佛。即聖心是佛。師曰。何處有凡聖心耶。問。即今三乘中說有凡聖。和尚何得言無。師曰。三乘中分明向你道。凡聖心是妄。你今不解。返執為有。將空作實。豈不是妄。妄故迷心。汝但除卻凡情聖境。心外更無別佛。祖師西來。直指一切人。全體是佛。汝今不識。執凡執聖。向外馳騁。還自迷心。　當人事宜。不能體會得。但知學言語。念向皮袋埵w著。到處稱我會禪。還替得汝生死麼。輕忽老宿。入地獄如箭。　一切諸法。皆由心造。如今但學無心。頓息諸緣。莫生妄想分別。無人無我。無貪瞋。無憎愛。無勝負。但除卻如許多種妄想。性自本來清淨。即是修行菩提法佛等。若不會此意。縱你廣學勤苦修行。木食草衣。不識自心。皆名邪行。盡作天魔外道。水陸諸神。　或作一機一境。揚眉動目。抵對相當。便道契會也。得證悟禪理也。忽逢一人不解。便道都無所知。對他若得道理。心中便歡喜。若被他折伏。不如他。便即心懷惆悵。如此心意學禪。有何交涉。任汝會得少許道理。秪得箇心所法。禪道總沒交涉。　師在鹽官會堙C唐宣宗時為沙彌。師於殿上禮佛。沙彌云。不著佛求。不著法求。不著僧求。長老禮拜。當何所求。師曰。不著佛求。不著法求。不著僧求。常禮如是事。沙彌云。用禮何為。師便掌。沙彌云。太粗生。師曰。者堿O什麼所在。說粗說細。隨後又掌。沙彌便走。　分明向你道爾燄識。你作麼生擬斷他。喻如陽燄。你道近。十方世界求不可得。你道遠。看時秪在目前。你擬趁他。他又轉遠去。你始避他。他又來逐你。取又取不得。捨又捨不得。既若如此。故知一切法性自爾。即不用愁他慮他。如言前念是凡。後念是聖。如手翻覆一般。此是三乘教之極也。據我禪宗中。前念且不是凡。後念且不是聖。前念不是佛。後念不是眾生。所以一切色是佛色。一切聲是佛聲。舉著一理。一切理皆然。見一事。見一切事。見一心。見一切心。見一道。見一切道。一切處無不是道。乃至十方世界。不出我之一心。一切微塵國土。不出我之一念。說什麼內之與外。若作自然見。即落自然外道。若作無我無我所見。墮在三賢十聖位中。你云何將一尺一寸。便擬量度虛空。　夫參禪學道。須得一切處不生心。秪論忘機。即佛道隆。分別。即魔軍盛。畢竟無毛頭許少法可得。</span></p>
<p class="MsoNormal"><span style="font-size: 16.0pt; font-family: 新細明體">
臨濟禪師曰。莫取次。被諸方老師印破面門。道我解禪解道。辨似懸河。皆是造地獄業。若是真正學道人。不求世間過。切急要求真正見解。　你欲識文殊麼。秪你目前用處。始終不異。處處不疑。此箇是活文殊。你一念心無差別光。處處總是真普賢。你一念心自能解縛。隨處解脫。此是觀音三昧法。互為主伴。出則一時出。一即三。三即一。如是解得。始好看教。　你取山僧口婸y。不如休歇無事去。已起者莫續。未起者不要放起。便勝你十年行腳。　問。如何是西來意。師曰。若有意。自救不了。問。既無意。云何二祖得法。師曰。得者是不得。問。既若不得。云何是不得底意。師曰。為你向一切處馳求心不能歇。所以祖師云。咄哉丈夫。將頭覓頭。你言下便自迴光返照更不別求。知身心與祖佛不別。當下無事。方名得法。　你諸處指胸點頭道我解禪解道。三個兩個到者堣ㄘ`何。咄哉。你將者個身心。到處簸兩片皮。誑諕閭閻。喫鐵棒有日在。非出家兒。盡向阿修羅界攝。　師應機多用喝。會下參徒亦學師喝。師曰。汝等總學我喝。我今問汝。有一人從東堂出。一人從西堂出。兩人齊喝一聲。者堣彌o賓主麼。汝且作麼生分。若分不得。已後不得學老僧喝。饒你分得。亦不得學老僧喝。</span></p>
<p class="MsoNormal"><span style="font-size: 16.0pt; font-family: 新細明體">
南泉師云。若論看教。自有經論座主。他教家實大可畏。你且不如聽法好。問。伏承華嚴經是法身佛說。如何。師顧視歎曰。若是法身說。你向什麼處聽。　微妙淨法身。具相三十二。只是不可分劑心量。若無如是心。一切行處。乃至彈指合掌皆是正因。萬善皆同。無終始。得自在。</span></p>
<p class="MsoNormal"><span style="font-size: 16.0pt; font-family: 新細明體">
長沙岑禪師。皓月問。天下善知識。證三德涅槃也未。師曰。大德問果上涅槃。因中涅槃。曰。問果上涅槃。師曰。天下善知識未證。曰。為甚麼未證。師曰。功未齊於諸聖。曰。功未齊於諸聖。何為善知識。師曰。明見佛性亦得名為善知識。</span></p>
<p class="MsoNormal"><span style="font-size: 16.0pt; font-family: 新細明體">
子湖山神力利蹤禪師云。心源朗朗。無物莫疑。直下承當。不勞功用。只少個信之一字。然實不易信。莫非夙習之徒。聞著便能承受。若是螢學之輩。將三寸脣舌惑亂於人。後進初機。把他古聖之談。向意根下測度。直至頭白齒黃。並無纖毫得力處。乃至得少為足。鼓弄片皮。於佛法卻為毒害。譏禮塔廟。毀彼持經。獅子身中蟲。自食獅子身中肉。　說得千般美食。不如一頓粗餐。</span></p>
<p class="MsoNormal"><span style="font-size: 16.0pt; font-family: 新細明體">
趙州禪師。或問。諸佛還有師也無。師曰。有。問。如何是諸佛師。師曰。阿彌陀佛。阿彌陀佛。問。和尚受大王如是供養。將什麼報荅。師曰。念佛。　示眾云。佛之一字。吾不喜聞。問。和尚還為人也。　師云。佛佛。　但究理而坐。二三十年。若不會。截取老僧頭去。　老僧九十年前。見馬祖大師下八十餘員善知識。個個俱是作家。不似如今知識。枝蔓上生枝蔓。大都是去聖遙遠。一代不如一代。　兄弟莫久立。有事商量。無事向衣&#37474;下坐。窮理好。老僧行腳時。除二時齋飯是雜用心力處。餘外更無別用心力處也。若不如此。出家大遠在。　問。萬物中何物最堅。師云。相罵饒你接嘴。相吐饒你撥水。　上堂云。兄弟但改往修來。若不改。大有著你處在。老僧在此間三十餘年。未曾有一個禪師到此間。設有來。一宿一食。急走過。且趁軟煖處去也。</span></p>
<p class="MsoNormal"><span style="font-size: 16.0pt; font-family: 新細明體">
雲門禪師示眾云。諸方老和尚道。須知有聲色外一段事。似者個說話。誑諕人家男女。三間法堂堙C獨自妄想。未曾夢見我本師宗旨在。作麼生消得他信施。臘月三十日。個個須償他始得。　遺誡云。佛有明教。依而行之。</span></p>
<p class="MsoNormal"><span style="font-size: 16.0pt; font-family: 新細明體">
東山浣禪師云。學道先須得旨歸。聞聲見色不思議。若憑言語論高下。一似從前未悟時。　空門有路人皆到。到者方知旨趣長。心地不生閒草木。自然身放白毫光。</span></p>
<p class="MsoNormal"><span style="font-size: 16.0pt; font-family: 新細明體">
葉縣省禪師。有問看經即是。不看即是。師云。青山無異路。東西任意遊。進云。太不定生。師云。自是盲者過。非日月咎。</span></p>
<p class="MsoNormal"><span style="font-size: 16.0pt; font-family: 新細明體">
神鼎諲禪師云。參須實參。悟須實悟。閻羅大王。不怕多語。　夫參學須具參學眼始得。若只愛他人語句。記在意識下。自不能截斷。俗士尚云。男兒不用分外財。衲僧家合作麼生著精彩。始得。</span></p>
<p class="MsoNormal"><span style="font-size: 16.0pt; font-family: 新細明體">
長慶稜禪師云。寍說阿羅漢有三毒。不說如來有二種語。不道如來無語。只是無二種語。</span></p>
<p class="MsoNormal"><span style="font-size: 16.0pt; font-family: 新細明體">
法華舉禪師云。夫行腳者。不在觀州玩府。看山門景致。蓋為生死事大。從上古人。凡到所在。見一個村院主。也須問過。如今晚學。往往蹉過。不肯遞相博問。</span></p>
<p class="MsoNormal"><span style="font-size: 16.0pt; font-family: 新細明體">
洛浦安禪師或問。祖意教意。是同是別。荅曰。日月並輪輝。誰家別有路。曰。恁麼則顯晦殊途。事非一概。師曰。但自不亡羊。何須泣岐路。</span></p>
<p class="MsoNormal"><span style="font-size: 16.0pt; font-family: 新細明體">
佛眼遠禪師云。諸人每日行千行萬。不是行不到。何故卻不分曉。只為信之不及。若信得及。則不行而到也。十方世界事。不待思量。一時曉了得。諸人每日說千說萬。不是說不到。何故卻不分曉。亦是信之不及。若信得及。則實無所說也。三世如來所說之法。不待思量。一時曉了得。大眾還到恁麼田地也未。若是為生死底人。須求親證。若是人我參學之人。恥為不會。須求覓解會。到處覓相似語句。遞相印證滅胡種族。教壞人家男女。我此門中。都無是事。還知麼聾人也唱胡笳曲。好惡高低自不聞。　先聖道。得旨忘言。遺事觀理。後人不達。便乃事外尋理。言外求旨。譬如以手撮摩虛空。徒自疲勞。終無所益。要知得力用意處麼。須即事無事。即言無言。悟入方親。解會不得。　五色燈光眚所成。但除其眚莫除塵。若言本眼何曾眚。乃是臨河渴死人。　今時學者。不究佛語。秖究祖師語。殊不知祖師語。即是佛語。莫如此揀擇。卻成謗法去。秖如雲門大師示眾曰。人人盡有光明在。看時不見暗昏昏。作麼生是光明。自代云。三門佛殿。廚庫僧堂。又云。好事不如無。者個是祖師語。是他道三門佛殿。廚庫僧堂。諸人尋常看時。是看是不看。若看。他道看時不見暗昏昏。如何得成光明。既是光明了。又云。好事不如無。作麼生。又不要去。且如楞嚴會上。說個晦昧為空。空晦暗中。結暗為色。色雜妄想。想相為身。聚緣內搖。趣外奔逸。昏擾擾相。以為心性。一迷為心。決定惑為色身之內。不知色身外洎山河虛空大地。咸是妙明真精妙心中所現物。者個說話。甚是子細。且道與雲門道底事。相去多少。莫秖明祖師語。不看佛語。有人曰。我亦不用佛語。亦不用祖師語。秖用自語。祖師語佛語尚不要。更用自語。又道我宗無語。不用言語。有語尚不是。況無語耶。莫作夢從朝至夜。佛法作一邊。祖師語作一邊。有語作一邊。無語作一邊。妄想作一邊。無妄想作一邊。若恁麼。真可謂看時不見暗昏昏也。　近來參學之人盡皆奔馳語句。舉古論今。於本分事。全不明了。所以正宗淡泊。道法淋漓。　十可行。宴坐。入室。普請。粥飯。掃地。洗衣。經行。誦經。禮拜。道話。　真實到家之士。何暇論家。決定證得之人。寍標所證。論家論證。乃閭閻負販之徒。無證無家。誠飄露伶俜之子。何不興決烈之志。啟特達之懷。舉措看他上流。勿漫隨於庸鄙。一一從自己胸中流出。與我蓋天蓋地去始得。　奉勸諸人。快好究取。二六時中。去離麈垢。莫起異念。豈不聞昔有一人在高樓上。見二比丘從樓前過。有二鬼使掃併道路。復有二鬼散華隨後。及二比丘&#24315;次。二鬼復在前叱喝啞唾。二鬼隨後掃除腳&#36857;。其人遂下樓。問二比丘所以。二比丘方悔感悟。乃云。我等去時共談佛理。及至&#24315;時。卻言雜語。諸禪德。此雖粗境界。子細推求。乃是學道之人。大事秖為情念瞥起。外境現前。念若不生。無境可得。　謗般若罪。大不可當。乍可不會。卻永劫無事。切莫未得謂得。起大我慢。輕忽先達。若也實得個安樂處。便須識得些子好惡。辨取些子邪正。不可瞞瞞盰盰。儱儱侗侗。祇成自欺自誑。山僧直是不昧諸聖。如今在者堣ㄠ中f業。與諸人如此論量。喚作論實不論虛。我秖要一個見解明白。徹底悟得底人。不要你許多作用奇特。機鋒玄絕。棒喝齊施。如此者。總不消得拈出也。　今時人。須是自尊。自貴。自成。自立始得。若能如此。方有個休歇處。雖有個休歇。亦無休歇之量。若不如此。捏目生華。見事便差。　而今道眼不明。出世者多。罪過罪過。祇趁目前。不憂後世。打鬼骨臀。苦苦。你諸人有福德因緣。未悟心。切不可作出世人。禍事禍事。若有真實事。自然馨香。你看多少虛頭禪師。久久一日不如一日。如刻人糞。作旃檀形。到了秖是屎臭氣。　古人道不知者。無所不知。無所不到。喚作不知。要你到那不知底田地。此是諸聖境界。豈比如今拍盲不會。喚作不知。　分明不會。秪管尋討。學些子知解。記些子言語。此喚作運糞入。　如今四生六道浩浩地。秪為此事不明。奉勸諸兄弟。且先去卻粗緣。你十二時中。思衣念食。種種雜慮。如燈焰相似。未有一時停歇。但除粗緣。所有微細。自然淨盡。日久歲深。自然會去。　祖師未來。此時還有佛法麼。作麼道。　得。若道無。秖成自瞞在。少林面壁時。還有許多言教公案麼。恁麼覷得破。多少省徑。　今時人不了當者。只是不解決擇。將古人言句作解會。將自己來錐鑽。如此到彌勒下生也不會。　如今但莫取我口。各自由你做工夫。看古人因緣亦得。靜坐亦得。一切處觀察亦得。皆是你做工夫處。一切處是你證入處。但一處精專。日來月往。須被你打發去。　如要學道。十二時中。須是先去卻無明人我。人我乃庸人之事。勸諸人不要粗心。日夜行持。做個向上人。縱然不悟。亦是高尚之士。　既來參禪。莫將妄想卜度。但退步看。須會去有般兄弟。不受整理。硬將生死業識來用。將粥飯習氣來用。問著則瞠眼進前退後。舉坐具。在髑髏皮袋堙C昏昏地認個識情。此不可救。你但放下了。退步來看。方會。又有般上座道。我都不作道理。都無計較。不著聲色。不依染淨。聖凡迷悟。一道清虛。大光明中。都無是事。此又被智光蓋卻。著在智邊。亦不可救。有此兩般病。前病猶淺。後病更深。你但肯拈放一邊。退步看。亦自然會去。　先聖道。法法本來法。雲門拈柱杖云。不是本來法。若如是。則三毒。四倒。五蘊。六入。十二處。十八界。二十五有。不是本來法。何不恁麼會取。多少省力。佛法是個最省力底事。何嘗不現前。自是你不會。又向你道。無法無非法。何於一法中。有法有不法。秪為馳求不息。了一切處。皆是馳求。思惟道理。也是馳求。看古人公案。也是馳求。看禪冊子。也是馳求。假饒靜坐念念不住。亦是馳求。要會麼。則你那馳求。便是不馳求。個中極難信人。難做工夫。不安樂者。蓋為你等不沈則掉。所以道不會去。如今如何得不沈不掉。則你那一念起。是生滅流轉。為是業識耶。為是不動耶。恁麼翻覆看來。便有些子道理。　先師曾到李提刑宅。提刑請就書閣中。燒香了。將傳燈錄白先師。某雖俗人。素留心此道。每看此錄。多有不會處。一一望和尚開示。先師云。此事不如是理會。須有省悟始得。若有悟處無不會者。自不消問人。若無省悟。秪那會處。亦未是在。　今之學人。事作一邊。理作一邊。所以致令身心不得安樂。何不且教事常順理去。未說無始劫來事。祗據一念入母胎。頓變根身器界。自是已來。莫不皆是事。一報身中種種。何嘗有一法不是事者。如今如何消遣此個事。得順理去。古人一得其理了。事便如理融通去。何不且去十二時中恁地觀究。做得者般工夫。久久成熟。自然與理相應。祖師道。要急相應。唯言不一。不祗說了便了。要得相應始得。溈山道。事理不二。真佛如如。多見不能順去。把來一時顛倒了。空理會古人言語公案。差別問難。節記門庭。以為參學。苦哉。苦哉。　去聖時遙人多懈怠。尋常說正法像法末法。山僧道。法無正像末。佛法常在世間。得時便是正法。失時便是像末法。　悟心見性。當如雪峰玄沙。履實踐真。當如南泉趙州。　近世多以問荅為禪家家風。不明古人事。一向逐末不反。可怪。可怪。昔人因迷而問。故問處求證入。得一言半句將為事究明了徹去。不似如今人胡亂問。趁口荅。取笑達者。　十二時中學道。無頃刻棄捨。此人縱未得入。念念已是修行也。今時人全無定力。復不開智眼。所有機緣語句。秪成諍論生滅心行。　今生出來自肯學道者。蓋夙生曾種善根。素有根本。便解發心。亦解疑著。就己尋究。又煩惱障薄。有因有緣。此人易可化度。若未熏得此心。正信不生。縱聞之亦不生疑。但如風過耳。勸之又生瞋。加誹謗。此又何緣得顯露。所以千人萬人中。但一二人而已。若自解作活計。收拾得上。生生從此去。展轉明利。更不退失功德。一生勝一生。入他諸佛閫域。常與此事相應。人間天上亦秪如此。設對五欲八風一切境界。與理符合。不行三塗道。一味平等正知見。復有何事。　生死不可不畏。須了此一段死生情偽。始得安樂。無過身心為累耳。身如桎梏。當知身去來處。心如猿猴。當知心起滅處。此二自何處去來起滅。則身心圓明。內外一如而已。且心為內。身則為外。身為內。物為外。國師曰。身心一如。身外無餘。則不見有生死當情。可謂解脫大道也。故能令人見聞不得不脫。妄想不得不息。物境不得不融。復奚疑哉。　三自省察。一是身壽命如駒過隙。何暇閒情。妄為雜事。既隆釋種。須紹門風。諦審先宗。是何標格。二道業未辦。去聖時遙。善友師教。誠不可捨。自生勉勵。念報佛恩。唯己自知。大心莫退。三報緣虛幻。不可強為。浮世幾何。隨家豐儉。苦樂逆順。道在其中。動靜寒溫。自愧自悔。</span></p>
<p class="MsoNormal"><span style="font-size: 16.0pt; font-family: 新細明體">
大隨禪師云。上代諸德。莫非求實。不自瞞昧。豈比飛蛾投火。自傷自壞。　此身難得。胎卵易成。況是釋子之徒。又乃祖宗苗裔。三衣覆體。曩劫修來。四事供須。非從今日。人前行相。總似高僧。乃至語言。不如俗子。稱名。便是傳法沙門。子細尋思。還傳個甚麼。一向毀他經教。有目如盲。純乃謗於祖宗。有心秪如木石。不解忖己德行。終日恣縱無明。以無慚愧之心。兀兀何曾覺悟。此身若失。永劫沈淪。非但卻復人身。有福底畜生也難得。　莫向口頭取俊。他時人天眼目者。非是一生兩生修來。蓋是恆沙劫功成果滿。始得如是。所以向你叢林堨亄{下來。秖圖你今時人勤苦修行。秪恐你出家人失卻人身。莫等閒過日。　直饒心超聖境。身是凡夫。又乃假借增修。今時人便去向堻\埋沒卻人身。諸人莫謾向口頭媯L&#30861;。卻成謗佛毀法。　問。毀佛謗僧時如何。荅。僧有何過。佛辜負你個什麼。你毀謗他。　上堂云。此性本來清淨。具足萬德。但以隨染淨二緣。而有差別。故諸聖悟之。一向淨用而成覺道。凡夫迷之。一向染用沒溺輪迴。其體不二。故般若云。無二無二分。無別無斷故。時僧問。劫火洞然。大千俱壞。未審此個性壞不壞。師云。壞。進云。恁麼則隨他去也。師云。隨他去也。僧無語。後至投子處舉之。投子呼侍者裝香。大展坐具。望西川大隨山遙禮三拜。嘆曰。伊是個古佛。此乃真善知識。速往彼懺悔參取。於是僧便回大隨。和尚已歸寂。復回投子。投子亦乃歸寂。　老僧行腳時。到於諸方經冬過夏。未省時中空過。向溈山會堸絮漱C年。於洞山會中做柴頭三年。重處即便先去。秪是了得自己。干他人甚事。如諸佛菩薩。盡是勤苦。不計劫數。捨金輪寶位。頭目髓腦國城妻子所愛之物。不可算數。所以始得名為佛。似諸闍黎還曾捨得個什麼。作得個什麼勤苦。更道我會出世間法。世間法尚不會。些些子境界現前。便自張眉怒目。消容不得。說什麼解脫法。　投子同禪師云。無量劫來閒處著急。向自己處卻閒。所以難得相稱。蓋緣日夕一切處路熟。卻到自己緊急處。便懈怠去。便不欲得去。所以辛苦過在阿誰。切莫因循。各自辦事。作麼生辦。向一切處辦。今後不得取次過日。各自取靜。莫說閒話去。</span></p>
<p class="MsoNormal"><span style="font-size: 16.0pt; font-family: 新細明體">
鼓山宴禪師云。大事未辦。宗脈不通。切忌記持言句。意識塈@活計。不見道。意為賊。識為浪。盡被漂淪沒溺去。無自由分。必若大事未通。不如休去。大歇去。身心純靜去好。時中莫駐著事。卻易得露。</span></p>
<p class="MsoNormal"><span style="font-size: 16.0pt; font-family: 新細明體">
洞山初禪師云。智有邪正。道有虛偽。多只與麼心機意識。認得門前屋後底。學得路布葛藤一堆一擔。蘊在胸襟。道我會禪會道。還夢見禪道也未。喚作打頭不遇作家。到老只成愲懂。　若為你解粘去縛。道眼分明。甄別是非。堪為師匠。即便拗折拄杖。高掛&#37474;囊。取個徹頭。莫愁不成辦。或若開囗動舌。說向上向下。者邊那邊。玄會妙會。道出道入。君臣父子。明體明用。盡是謗般若。埋沒宗風。不識好惡。尿床鬼子。帶累後人。無有了日。更向其中叉手並腳。唱喏。撮他野狐涎唾。自肯自重云。得和尚為我揀。為我說得個安樂處。還睡覺也未。還灑灑也未。喚作病不遇良醫。誤服他毒藥。認得個驢鞍橋。喚作阿爺下頷。與你本分事。有什麼交涉。將知你一生行腳。只是踏破草鞋。始終成得個不唧溜漢。</span></p>
<p class="MsoNormal"><span style="font-size: 16.0pt; font-family: 新細明體">
雲峰悅禪師上堂云。即今休去便休去。若覓了時無了時。此事若向言語上作解會。意根下卜度。天地懸殊。大丈夫一刀兩段。猶未相應。豈況被人喚去方丈媔蹐k指注。舉楞嚴肇論。根塵色法。向上向下。有無得失。他時後日。死不得其地。近世更有一般宗匠。二三十年馳聲走譽。只管教人但莫尚他言語。喚作透聲色。便問東荅西。以為格外之句。將此狂解。遞相沿襲。混傷宗教。誑惑後生。苦哉苦哉。我王庫中。無如是刀。總若似與麼行腳。清風月下守株人。狡兔漸遙芳草綠。　諸禪德。去聖時遙。人心淡薄。看卻今之叢林。更是不得也。所在之處。或聚徒三百五百。浩浩地只以飯食豐濃。寮舍穩便。為旺化也。中間孜孜為道者無一人。設有十個五個。走上走下。半青半黃。會即總道我會。各各自謂握靈蛇之寶。孰肯知非。洎乎挨拶鞭逼將來。直是萬中無一。苦哉苦哉。所謂般若叢林歲歲凋。無明荒草年年長。就中今時後生。纔入眾來。便自端然拱手。受他別人供養。到處菜不擇一莖。柴不搬一束。十指不霑水。百事不干懷。雖則一期快意。爭奈三塗累身。豈不見教中道。寍以熱鐵纏身。不受信心人衣。寍以洋銅灌口。不受信心人食。上座若也是去。直饒變大地作黃金。攪長河為酥酪。供養上座。未為分外。若也未是。至於滴水寸絲。便須披毛戴角。牽犁拽耙。償他始得。諸上座。光陰可惜。時不待人。莫待一朝眼光落地。菑田無一簣之功。鐵圍陷百刑之痛。莫言不道。珍重。　近代佛法可傷。多棄本逐末。背正投邪。莫認古人一切言句為禪為道。有甚干涉。直饒達磨西來。亦無禪可傳。只要大眾。自悟自成佛。自建立一切禪道。況神通變化。眾生本自具足。不假外求。如今人多是外求。蓋根本自無所悟。一向客作。數他人珍寶。都是虛妄。終不免生死輪轉。　一切眾生總一般。妙明日用更無偏。等閒卻被邪師指。剛道西來別有禪。　近有無盡居士曰。大都此物非他物。豈有南宗與北宗。如今衲子。多是爭南宗北宗。雲門臨濟。卻被個俗漢子點破。不勝&#25057;〔&#24516;＊羅〕。</span></p>
<p class="MsoNormal"><span style="font-size: 16.0pt; font-family: 新細明體">
瑯琊覺禪師云。汝等諸人在我這媢L夏。與你點出五般病。一不得向萬媯L寸草處去。二不得孤峰獨宿。三不得張弓架箭。四不得物外安身。五不得滯於生殺。何故。一處有滯。自救難為。　夫參學人。須是不滯於性相始得。若談於性。即滯於相。若談於相。即滯於性。者媔楓O性相都泯。理事混融。方解即事即理。即性即相。如拳十指。展縮自由。</span></p>
<p class="MsoNormal"><span style="font-size: 16.0pt; font-family: 新細明體">
佛照禪師對宋孝宗云。但念念叩己而參。驀然一念相應。如桶底子脫相似。直至成佛。永無退轉。　又云。佛法至妙。無有窮已。如有窮已。則成住著。纔成住著。便有窠臼。</span></p>
<p class="MsoNormal"><span style="font-size: 16.0pt; font-family: 新細明體">
瑯琊謂子璿講師曰。汝宗不振久矣。宜勵志扶持。報佛恩德。勿以殊宗為介也。後住長水。承稟日顧眾曰。道非言象得。禪非擬議知。會意通宗。曾無別致。</span></p>
<p class="MsoNormal"><span style="font-size: 16.0pt; font-family: 新細明體">
圓照本禪師曰。歲月不可把玩。老病不與人期。唯勤修勿怠。是真相為。</span></p>
<p class="MsoNormal"><span style="font-size: 16.0pt; font-family: 新細明體">
法安禪師住武寍延恩寺草屋數楹。敗床破簀。師安樂之。縣令糾豪右謀為一新。師笑曰。檀法本以度人。今非其發心而強之是名作業。不名佛事也。棲止十年而叢林成。僧至如歸。師與法雲秀為昆弟。且相得。秀所居。莊嚴妙天下。說法如雲雨。嘗以書招師。師讀之。一笑而已。或問其故。師曰。吾始見秀有英氣。謂可以語道。乃今而後知其癡。癡人正不可與語也。問者曰。何哉。師曰。比丘法。當一&#37474;行四方。既不能爾。又於八達衢頭架大屋。從人乞飯以養數百閒漢。非癡乎。師每謂人曰。萬事隨緣。是安樂法。</span></p>
<p class="MsoNormal"><span style="font-size: 16.0pt; font-family: 新細明體">
福嚴宗禪師上堂云。世尊周行七步。舉足全乖。目顧四方。觸途成滯。金襴受去。殃及兒孫。玉偈傳來。掛人脣吻。風幡悟性。未離色塵。&#37474;水投針。全成管見。祖師九年面壁。不見纖毫。盧公六代傳衣。圖他小利。江西一喝。不解慎初。德嶠全施。未知護末。南山鱉鼻。謾指蹤由。北院枯松。徒彰風彩。雲門顧鑒。落二落三。臨濟全提。錯七錯八。若說君臣五位。直如紙馬過江。更推賓主交參。恰似泥人澡冼。獨超象外。且非捉兔之鷹。混&#36857;麈中。未是&#40809;豬之狗。何異跳坑墮塹。正是避溺投罟。如斯之解。正在常途。出格道人。如何話會。</span></p>
<p class="MsoNormal"><span style="font-size: 16.0pt; font-family: 新細明體">
　　杭州淨住〔&#38429;＊宗〕。居說真淨禪師參達觀。問曰。某甲經論粗明。禪直不信。願師決疑。觀曰。既不信禪。豈可明經。禪是經綱。經是禪綱。提綱正網。了禪見經。師曰。為某甲說禪看。觀曰。向下文長。師曰。若恁麼。經與禪。乃一體。觀曰。佛及祖。非二心。如手搦拳。如拳搦手。師因有省。乃成偈曰。二十餘年用意猜。幾翻曾把此心灰。而今潦倒逢知己。李白元來是秀才。</span></p>
<p class="MsoNormal"><span style="font-size: 16.0pt; font-family: 新細明體">
東京善本禪師示眾曰。上士聽法以神。中士聽法以心。下士聽法以耳。且道更有一人來。將什麼聽。乃拈拄杖卓禪床一下曰。高也著。低也著。落落圓音&#24487;寥廓。十方內外更無他。不用無繩而自縛。　師所至。見畫佛菩薩行立之像。不敢坐。素饌以魚胾名者。皆不食。其精誠敬事。防心離過類如此。</span></p>
<p class="MsoNormal"><span style="font-size: 16.0pt; font-family: 新細明體">
韶山果禪師示眾云。七月孟秋猶熱。古往今來時節若作佛法商量。正是弄巧成拙。若作無事話會。又與外道何別。直饒總不如斯。敢保老兄未徹。如來言。祖師訣。無孔鐵鎚重下楔。自家心地亂如麻。卻把指頭喚作月。莫思量。休解說。千年枯骨休咬囓。從他兔走與烏飛。饑來喫飯困來歇。</span></p>
<p class="MsoNormal"><span style="font-size: 16.0pt; font-family: 新細明體">
黃魯直太史與胡少汲書云。公道學頗得力耶。治病之方。當深求禪悅。照破生死之根。則憂畏婬怒無處安腳。病既無根。則枝葉無能為害。投子聰和尚。海會演和尚。皆出世宗師。道行高重。不愧古人。皆可親近。且勝從文章之士。學妄言綺語增長無明種子也。聰老。尤喜接高明士大夫。開懷議論。便穿得諸儒鼻孔。若於義理得宗趣。卻觀舊讀諸書境界廓然。六通四闢。極省心力也。然有道之士。須以至誠懇惻歸向。古人所謂下人不真。不得其精。此非虛語。</span></p>
<p class="MsoNormal"><span style="font-size: 16.0pt; font-family: 新細明體">
晦堂寶覺禪師。往謁泐潭月禪師。月以經論精義入神聞。諸方同列笑之。以為下喬木入幽谷。師曰。彼以有得之得。護前遮後。我以無學之學。朝宗百川。　馬祖百丈以前。無住持事。道人相尋於空閒寂寞之濱而已。其後雖有住持。王臣尊禮為人天師。今則不然。掛名官府。如有戶籍之民。此豈可復為也。　謂潭州守謝師直曰。三乘十二分教。還同說食示人食味。既因他說其食。要在自己親嘗。既自親嘗。便能了知其味。是甘。是辛。是鹹。是淡。達磨西來。直指人心。見性成佛。亦復如是。真性既因文字而顯。要在自己親見。若能親見。便能了知目前是真是妄是生是死。反觀一切語言文字。皆是表顯之說。都無實義。如今不了。病在見聞覺知。為不如實知真際所詣。認此見聞覺知。為自己所見。殊不知此見聞覺知。皆因前塵而有分別。若無前塵境界。即此見聞覺知還同龜毛兔角。並無所歸。　偈曰。不住唐朝寺。閒為宋地僧。生涯三事衲。故舊一枝藤。乞食隨緣去。逢山任意登。相逢莫相笑。不是嶺南能。</span></p>
<p class="MsoNormal"><span style="font-size: 16.0pt; font-family: 新細明體">
真淨文禪師。王荊公問。經云。一切眾生。皆證圓覺。而圭峰以證為具。謂譯者之訛。何如。師曰。圓覺如可改。維摩亦可改也。維摩豈不云。亦不滅受蘊而取證。夫不滅受蘊而取證。與皆證圓覺之意同。蓋眾生現行無明。即是如來根本大智。圭峰之言非是。</span></p>
<p class="MsoNormal"><span style="font-size: 16.0pt; font-family: 新細明體">
卲武英禪師云。直饒棒頭薦得。不是丈夫。喝下承當。未為達士。那堪更向言中取則。句媢ㄗD。語路尖新。機鋒捷疾。如斯見解。盡是埋沒宗旨。玷污先賢。於吾祖道。何曾夢見。</span></p>
<p class="MsoNormal"><span style="font-size: 16.0pt; font-family: 新細明體">
福州延慶洪準禪師。久從南禪師遊。聞人之善。如出諸己。喜氣洋洋生眉宇間。聞人之惡。必合掌扣空。若自追悔者。見者莫不笑之。而師真誠始終一如。壽逾八十。日夕無他營為。眠食之餘。唯吟梵音。贊觀世音而已。臨終時。門人皆赴檀越供。唯一僕夫在。師攜磬坐土地祠前。誦孔雀經一遍告別。即歸室。安坐瞑目而逝。三日不傾。鄉民來觀者如堵。師忽開目而笑。使坐於地。有頃。門人還。師呼立其右。握手如炊熟久。視之寂然去矣。</span></p>
<p class="MsoNormal"><span style="font-size: 16.0pt; font-family: 新細明體">
禾山德普禪師。解唯識起信論。號義虎。罪圭峰疏義多臆說。摘其失處。誡學者不可信。老宿皆數之云。圭峰清涼國師所印可。汝敢雌黃。蚍蜉撼樹。汝今是矣。師歎曰。學者以名位惑久矣。清涼圭峰。非有四目八臂也。奈何甘自退屈乎。後參黃龍南。得旨。將去世半月前。先令眾次第辦祭。受祭畢。乃焚香坐逝。</span></p>
<p class="MsoNormal"><span style="font-size: 16.0pt; font-family: 新細明體">
歸宗芝菴主結茅絕頂。偈曰。千峰頂上一間屋。老僧半間雲半間。昨夜雲隨風雨去。到頭不似老僧閒。</span></p>
<p class="MsoNormal"><span style="font-size: 16.0pt; font-family: 新細明體">
開先瑛禪師云。木中有火。不鑽不出。沙中有金。不淘不得。心中有道。不覺不悟。遊方行腳。喚作道人。還曾悟麼。良久曰。白日莫閒過。青春不再來。</span></p>
<p class="MsoNormal"><span style="font-size: 16.0pt; font-family: 新細明體">
潭州隆禪師云。若未會。須是叩己而參。直要真實。不得信口掠虛。徒自虛生浪死。</span></p>
<p class="MsoNormal"><span style="font-size: 16.0pt; font-family: 新細明體">
靈源清禪師曰。今之學者。未脫生死。病在偷心未死耳。然非其罪。為師者之罪也。如漢高帝紿韓信而殺之。信雖死。其心果死乎。古之學者。言下脫生死。效在甚麼處。在偷心已死。然非學者自能爾。實為師者鉗鎚妙密也。如梁武帝御大殿見侯景不動聲氣。而景之心。已枯竭無餘矣。諸方所說。非不美麗。要之如趙昌畫花。花雖逼真。而非真花也。</span></p>
<p class="MsoNormal"><span style="font-size: 16.0pt; font-family: 新細明體">
黃龍示草堂清禪師曰。子見貓兒捕鼠乎。目睛不瞬。四足踞地。諸根順向。首尾一直。擬無不中。子誠能如是。心無異緣。六根自靜。默然而究。萬無一失也。又曰。得道非難。弘道為難。弘道猶在己。說法為人難。既明之後。在力行之。</span></p>
<p class="MsoNormal"><span style="font-size: 16.0pt; font-family: 新細明體">
覺範洪禪師。嘗自謂識不知微道不勝習。黃山谷贈以詩曰。不肯低頭拾卿相。又能落筆生雲煙。</span></p>
<p class="MsoNormal"><span style="font-size: 16.0pt; font-family: 新細明體">
圓通秀謂黃山谷曰。汝以艷語。動天下人婬心。不止馬腹中。正恐生泥犁耳。黃悚然悔謝。著發願文。痛戒酒色。但朝粥午飯而已。依晦堂得個省處。被死心所拶。無語應之。後左遷黔南。於無思念中。頓明大旨。乃以書報死心曰。往年嘗蒙苦苦提撕。長如醉夢。依稀在光影中。蓋疑情不盡。命根不斷。故望崖而退耳。謫官在黔南道中。晝臥覺來。忽爾尋思。被天下老和尚瞞了多少。唯有死心道人不肯。乃是第一相為也。</span></p>
<p class="MsoNormal"><span style="font-size: 16.0pt; font-family: 新細明體">
清素禪師久參慈明。寓居一室。未始與人交。兜率悅食蜜浸荔枝。師偶過門。悅呼曰。此老人鄉果也。可同食之。師曰。自先師亡後。不得此食久矣。悅問。先師為誰。師曰。慈明也。某忝執侍十三年耳。悅乃疑駭曰。十三年堪忍執侍之役。非得其道而何。遂饋以餘果。稍稍親之。師問悅。所見何人。曰。洞山文。又問。文見何人。曰。黃龍南。乃曰。南匾頭見先師不久。法道大振如此。悅益疑駭。遂袖香詣師作禮。師起避之曰。吾以福薄。先師授記。不許為人。悅益恭。師乃曰。憐子之誠。違先師之記。子生平所得。試語我。悅具通所見。師曰。可以入佛。而不能入魔。悅曰。何謂也。師曰。豈不見古人道末後一句。始到牢關。如是累月。師乃印可。仍戒之曰。文示子者。皆正知正見。然子離文太早。不能盡其妙。吾今為子點破。使子受用。得大自在。他日切勿嗣吾也。悅後嗣真淨文。</span></p>
<p class="MsoNormal"><span style="font-size: 16.0pt; font-family: 新細明體">
佛照杲禪師云。西來祖意。教外別傳。非大根器。不能證入。其證入者。不被文字語言所轉。聲色是非所迷。亦無雲門臨濟之殊。趙州德山之異。</span></p>
<p class="MsoNormal"><span style="font-size: 16.0pt; font-family: 新細明體">
湛堂準禪師。幼不喜聞酒胾。八歲辭家。習經輒熟。伸辨詳明。既剃髮。往依梁山乘禪師。呵曰。驅烏未受戒。敢學佛乘乎。師捧手曰。壇場是戒耶。三羯磨梵行阿闍黎是戒耶。乘大驚。師曰。雖然。敢不受教。遂受戒於唐安律師。&#24487;遊成都講肆。後得法於真淨。</span></p>
<p class="MsoNormal"><span style="font-size: 16.0pt; font-family: 新細明體">
寶華普鑑禪師云。參禪別無奇特。秪要當人命根斷。疑情脫。千眼頓開。如大洋海底。輥一輪赫日。上升天門。照破四天之下。萬別千差。一時明了。便能握金剛王寶劍。七縱八橫。受用自在。豈不快哉。如或見諦不真。影像髣&#39668;。尋言逐句。受人指呼。驢年得快活去。不如屏淨塵緣。豎起脊樑骨。著些精彩。究教七穿八穴。百了千當。向水邊林下長養聖胎。亦不枉受人天供養。</span></p>
<p class="MsoNormal"><span style="font-size: 16.0pt; font-family: 新細明體">
西蜀鑾法師問佛照曰。禪家言多不根。何也。照曰。汝習何經論。荅曰。頗通百法。照曰。秪如昨日雨。今日晴。是甚麼法中收。師懵然。照曰。莫道禪家所言不根好。師憤曰。昨日雨。今日睛。畢竟是甚麼法中收。照曰。第二十四時分不相應法中收。師恍悟。禮謝。</span></p>
<p class="MsoNormal"><span style="font-size: 16.0pt; font-family: 新細明體">
龍牙密禪師上堂云。休把庭花類此身。庭花落後更逢春。此身一往知何處。三界茫茫愁殺人。</span></p>
<p class="MsoNormal"><span style="font-size: 16.0pt; font-family: 新細明體">
圓通旻禪師上堂云。諸佛出世。無法與人。秖是抽釘拔楔。除疑斷惑。學道之士。不可自瞞。若有一疑如芥子許。是汝真善知識。喝一喝曰。是甚麼。切莫刺腦入膠盆。</span></p>
<p class="MsoNormal"><span style="font-size: 16.0pt; font-family: 新細明體">
大慧杲禪師。見曹洞宗。臂香傳授。以表不妄付囑。心非之曰。禪有傳授。豈佛祖自證自悟之法。遂去之。　湛堂謂師曰。教你說也說得。教你做也做得。拈古頌古小參普說總得。你只欠〔口<span lang="EN-US">@力〕地一下。所以說時有。不說時便無。入方丈時有。出方丈時便無。惺惺時有。睡著便無。如何敵得生死。師云。正是宗杲疑處。湛堂病革。囑令見圓悟勤師。後方徹悟。圓悟常言。近來諸方。盡成窠窟。五祖下。我與佛鑑佛眼三人結社參禪。如今早見漏逗出來。佛鑑下。有一種作狗子叫。鵓鳩鳴。取笑人。佛眼下。有一種覷燈籠露柱。指東話西。如眼見鬼一般。我者堨B無此兩般病痛。師曰。大好無病痛。圓悟曰。何謂也。師曰。擊石火。閃電光。引得無限人弄業識。舉了便會了。豈不是佛法大窠窟。圓悟不覺吐舌。　師嘗語僧俗言。參得禪了。凡讀經看文字。如</span>去自家屋埵璊@遭相似。又如與舊時相識底人相見一般。若欲以文字語言糟粕求。無有是處。　語教忠光禪師曰。如人斫樹。根下一刀。則命根斷矣。汝向枝上斫。其能斷命根乎。今諸方浩浩說禪者。見處總如此。何益於事。又曰。別人死了活不得。汝今活了未曾死。要到大安樂田地。須是死一回始得。　又謂提刑吳偉明曰。不須呈伎倆。直須啐地折。嚗地斷。方敵得生死。若秪呈伎倆。有甚了期。</span></p>
<p class="MsoNormal"><span style="font-size: 16.0pt; font-family: 新細明體">
白楊順禪師示眾云。染緣易就。道業難成。不了目前。萬緣差別。秪見境風浩浩。凋殘功德之林。心火炎炎。燒盡菩提之樹。道念若同情念。成佛多時。為眾一似為己。彼此事辦。不見他非我是。自然上敬下恭。佛法時時現前。煩惱塵塵解脫。</span></p>
<p class="MsoNormal"><span style="font-size: 16.0pt; font-family: 新細明體">
佛眼命世奇首座分座。奇固辭曰。此非細事也。如金針刺眼。毫髮若差。睛則破矣。願生生居學地。而自煆煉。眼乃以偈美之。</span></p>
<p class="MsoNormal"><span style="font-size: 16.0pt; font-family: 新細明體">
法常首座辭世詞曰。此事楞嚴嘗露布。梅花雪月交光處。一笑寥寥空萬古。風甌語。迥然銀漢橫天宇。蝶夢南華方栩栩。珽珽誰跨豐干虎。而今忘卻來時路。江山暮。天涯目送飛鴻去。</span></p>
<p class="MsoNormal"><span style="font-size: 16.0pt; font-family: 新細明體">
佛燈禪師謂待制潘良貴曰。如今士大夫說禪說道。秪依著義理便快活。大率似將錢買油餈。喫了便不饑。其餘便道是瞞他。亦可笑也。</span></p>
<p class="MsoNormal"><span style="font-size: 16.0pt; font-family: 新細明體">
窮谷璉禪師曰。者一段事。不在有言。不在無言。不礙有言。不礙無言。古人垂一言半句。正如國家兵器。不得已而用之。橫說豎說。秪要控人入處。其實不在言句上。今時人不能一徑徹證根源。秪以語言文字而為至道。一句來。一句去。喚作禪道。喚作向上向下。謂之菩提涅槃。謂之祖師巴鼻。正似鄭州出曹門。</span></p>
<p class="MsoNormal"><span style="font-size: 16.0pt; font-family: 新細明體">
圓悟示張持滿曰。此既已明。當須踐履。但只退步。愈退愈明。愈不會。愈有力量。異念才起。擬心才生。即猛自割斷。令不相續。則智照洞然。步步踏實地。豈有高低憎愛。違順揀擇於其間哉。無明習氣。旋起旋消。悠久間。自無力能擾人也。古人以牧牛為喻。誠哉。所謂要久長人耳直捷省要。最是先忘我見。使虛靜恬和。於一切法皆無取捨。佛見法見。尚不令起。則塵勞業識。自當冰消瓦解。趙州三十年除二時粥飯。是雜用心處。香林四十年方成一片。從上古人。無不皆如此。密密履踐。安可計得失長短。取捨是非知解也。何止此生而已。窮未來際。證無量聖身。也未是他泊頭處。但一味退步。切莫作限量也。　示吳教授云。探究此事。要透死生。豈是小緣。應當猛利。誠志信重如救頭然。始有少分相應。多見參問之士。世智聰明。只圖資談柄。廣聲譽。以為高上。趣向。務以勝人。但增益我見。如以油投火。其燄益熾。直到臘月三十日。茫然謬亂。殊不得纖毫力。　送圓首座云。古德道。如人學射。久久方中。悟則剎那。踐履工夫。須資長遠。如鵓鳩兒初生下來。赤骨歷地。養來餵去。日久時深。羽毛既就。便解高飛遠舉。所以悟明透底。正要調伏。又云。佛祖出興。特唱此段大因緣。秪貴一聞千悟。直下承當了修行。不求名聞利養。唯務透脫生死。看他古來有道之士。動是降龍伏虎。與神明受戒。攻苦食淡。大忘人世。永謝塵寰。三二十年遁&#36857;理名。往往坐脫立亡。於中一個半個。諸聖推出。建立宗風。無不稟高行。務報佛恩。當宜師法之。轉相勉勵。追復古風。切忌希名苟利茲深祝也。　示韓朝議云。須令此心長時現前。不隨沈昏。不生聰慧。入平等安閑寂靜境界。那有惡作業緣識情。干撓得此本妙光明也。只恐臨境界現前。都盧忘失。依前紛亂。則不堪也。古之修行。亦只以自所證入。時中照了。截斷塵勞。悠久三二十年。純熟超出生死不為難。著力在行處。不只空高談說之而已。若或立勝見。負我能。即禍事也。　示眾云。佛見法見。尚自不起。何況更起世間情想。分別妄緣諸業。　教中道。是法非思量分別之所能解。又云。以有思惟心。測度如來圓覺境界。如取螢火。燒須彌山。終不能著。祖師道。但盡凡情。別無聖量。凡情盡處。聖量現前。直須頓歇妄緣。無念無為。放教虛靜。千聖萬聖。未有不從此門而得入者。只在存誠堅固。努力向前。但辦肯心。必不相賺。　若見刺不除。得失是非關念。則永無交涉。　佛法本無彼此。諸家總是六祖下兒孫終不說。我是臨濟下人。須得我家宗派盛傳。寍可粉骨碎身。終不作此見解。　放下人我擔子。千休萬歇。方可生死奈何他不得。　若只尋見尋聞。求知求解。只成個生死根本。　若是隨言逐句作道理。滿肚皮是禪。何時脫得去。</span></p>
<p class="MsoNormal"><span style="font-size: 16.0pt; font-family: 新細明體">
僧問溈山。如何是道。師曰。無心是道。曰。某甲不會。師曰。會取不會底好。曰。如何是不會底。師曰。秖汝是不是別人。復曰。今時人但直下體取不會底。正是汝心。正是汝佛。若向外得一知一解。將為禪道。且沒交涉。名運糞入。不名運糞出。汙汝心田。</span></p>
<p class="MsoNormal"><span style="font-size: 16.0pt; font-family: 新細明體">
思〔益＊&#38429;〕問仰山曰。禪宗頓悟。畢竟入門的意如何。師曰。此意極難。若是祖宗門下。上根上智。一聞千悟。得大總持。其有根微智劣。若不安禪靜慮。到者媮`須茫然。曰。除此一路。還更有入處否。師曰。有。曰。如何即是。師曰。汝是甚處人。曰。幽州人。師曰。汝還思彼處否。曰。常思。師曰。能思者是心。所思者是境。彼處樓臺林苑人馬駢闐。汝返思的。還有許多般也無。曰。某甲到者媮`不見有。師曰。汝解猶在心。信位即得。忍位未在。曰。除卻者個。別更有意也無。師曰。別有別無。即不堪也。曰。到者塈@麼生即是。師曰。據汝所解。只得一玄。得座披衣。向後自看。</span></p>
<p class="MsoNormal"><span style="font-size: 16.0pt; font-family: 新細明體">
物初觀禪師示眾曰。過去如是如是。現在如是如是。未來如是如是。幸自可憐生。無端黃面老漢拈花。金色頭陀微笑。漏泄真機。一人傳虛。萬人傳實。雖然。古人得親用親。說到行到。豈是末流刻楮畫花。雕蚶鏤蛤。瞎學者眼。</span></p>
<p class="MsoNormal"><span style="font-size: 16.0pt; font-family: 新細明體">
頌古聯珠通集。徑山希陵跋云。青蓮瞬視金色笑微。師承肇茲密著。少林華敷。神光印受。世系由是彌彰。雖枝派之有殊分。然機用之無二致。或縱奪而破古人之幽鍵。或捭闔而發後學之靈樞。大用現前。纖塵不立。四句獨超於言外。萬法俱泯於聲先。玉振禪宗。珠聯祖域。流通雖遠。選擇未純。識者尚譏。況於後乎。錢塘魯菴會公。孤標拔俗。積行熏心。遐扣祖機。深染法味。采機緣而補前闕。綴頌古而入新刻。通集後先洞照今古。用心亦閎矣。謹遣清侶。躬索後題。慚窺管而見微。聊濡毫而塞請。延祐戊午季夏。</span></p>
<p class="MsoNormal"><span style="font-size: 16.0pt; font-family: 新細明體">
靈隱&#28283;朋跋云。宗門中有一千七百則公案。名之今古。又曰長物。言之則汙人脣齒。置之則迴避無門。句句玉轉珠迴。字字冰消瓦解。歷代宗匠頌之。未免畫蛇添足。寶鑑師編輯於前。魯菴公增收於後。贓證分明。不勞再勘。中間一處淆訛。具眼衲僧必能辨白。</span></p>
<p class="MsoNormal"><span style="font-size: 16.0pt; font-family: 新細明體">
曹山智照禪師看經次。有問。禪僧心不掛元字腳。何得多學。師曰。文字性異。法法體空。迷則句句瘡疣。悟則文文般若。苟無取捨。何害圓伊。</span></p>
<p class="MsoNormal"><span style="font-size: 16.0pt; font-family: 新細明體">
龜洋慧忠禪師曰。眾生不能解脫者。情累耳。悟道易。明道難。但脫情見。其道自明矣。夫明之為言。信也。如禁蛇人。信其咒力藥力。以蛇綰弄。揣懷袖中無難。未知咒藥等力者。怖駭棄去。但諦見自心。情見便破。今千疑萬慮不得用者。未見自心者也。</span></p>
<p class="MsoNormal"><span style="font-size: 16.0pt; font-family: 新細明體">
死心新禪師上堂云。清珠下於濁水。濁水不得不清。念佛投於亂心。亂心不得不佛。佛既不亂。濁水自清。濁水既清。功歸何所。良久曰。幾度黑風翻大海。未曾聞著釣舟傾。</span></p>
<p class="MsoNormal"><span style="font-size: 16.0pt; font-family: 新細明體">
咦庵鑑禪師云。老胡開一條路。甚生徑直。秪云歇即菩提。性淨明心。不從人得。後人不得其門。一向奔馳南北。往復東西。極歲窮年。無個歇處。</span></p>
<p class="MsoNormal"><span style="font-size: 16.0pt; font-family: 新細明體">
護聖居靜禪師示眾曰。參學至要。不出先南堂道。最初句及末後句。透得過者一生事畢。倘或未然。更與你分作十門。各各印證自心。還得穩當也未。一須信有教外別傳。二須知有教外別傳。三須會無情說法。與有情說法無二。四須見性。如觀掌中之物。了了分明。一一田地穩密。五須具擇法眼。六須行鳥道玄路。七須文武兼濟。八須摧邪顯正。九須大機大用。十須向異類中行。凡欲紹隆法種。須盡此綱要。方坐得者曲盝床子。若不到恁麼田地。秪一向虛頭。異時閻羅老子。未放你在。</span></p>
<p class="MsoNormal"><span style="font-size: 16.0pt; font-family: 新細明體">法海觀瀾卷三終</span></p>
<hr>
<p class="MsoNormal"><span style="font-family: 新細明體"><a name="法海觀瀾卷第四（目錄）">
<font size="6">法海觀瀾卷第四（目錄）</font></a></span></p>
<p class="MsoNormal">
<span style="font-size: 16.0pt; font-family: 新細明體; font-weight: 700">【密宗要典】</span></p>
<p class="MsoNormal"><span style="font-size: 16.0pt; font-family: 新細明體">妙臂菩薩所問經</span></p>
<p class="MsoNormal"><span style="font-size: 16.0pt; font-family: 新細明體">蘇婆呼童子經</span></p>
<p class="MsoNormal"><span style="font-size: 16.0pt; font-family: 新細明體">蘇悉地羯羅經</span></p>
<p class="MsoNormal"><span style="font-size: 16.0pt; font-family: 新細明體">金剛頂瑜伽念珠經</span></p>
<p class="MsoNormal"><span style="font-size: 16.0pt; font-family: 新細明體">
持明藏尊那菩薩大明成就儀軌經</span></p>
<hr>
<p class="MsoNormal"><span style="font-family: 新細明體"><a name="法海觀瀾卷第四">
<font size="6">法海觀瀾卷第四</font></a></span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
古吳蕅益比丘智旭輯</span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
中山湯學紳康民閱梓</span></p>
<p class="MsoNormal">
<span style="font-size: 16.0pt; font-family: 新細明體; font-weight: 700">【密咒圓因】</span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">
○大寶積經無邊莊嚴會云。若不了諸法。自性不可得。彼則行於相。不得陀羅尼。諸法如虛空。由是說開示。虛空及開示。二俱無所有。此二離於有。諸法亦空無。如是解法者。彼能獲總持。</span></p>
<p class="MsoNormal"><span style="font-size: 16.0pt; font-family: 新細明體">
密跡金剛力士會云。菩薩有十大法。逮如是象無極大力。何謂為十。一曰寍棄身命。勤受正法。二曰未曾自大。謙恪下意。禮敬眾生。三曰見於剛強難化眾生。立之忍辱。四曰見饑饉人。以好美膳而充施之。五曰&#35241;諸恐懼。勸慰安之。六曰若有眾生得於重疾。療以良藥。七曰若有羸劣人所輕慢。敬念戀之。令無忽易者。八曰以淨泥水。塗如來廟。補其虧缺。九曰見孤苦人。貧匱困厄。常負重擔。使去其難。極重之殃。十曰若有無護。無所皈依。常將濟之。所語如言。而不變失。</span></p>
<p class="MsoNormal"><span style="font-size: 16.0pt; font-family: 新細明體">
佛說一切如來真實攝大乘現證三昧大教王經云。諸欲入曼拏羅者。應先於普&#24487;無餘諸有情界。起救護心。悉令獲得適悅快樂。及得一切最上悉地。　又云。若有不見大曼拏羅者。汝不應為說此三昧法。若有說者。違越三昧。以此三昧金剛摧碎汝頂。　又云。諸餘未知此一印者。汝當慎勿為其指示。何以故。是彼有情。以不見大曼拏羅故。輒結是印者。不得成就。彼即生疑。反招殃咎。速趣命終。墮於無間大地獄中。復墮惡趣。　又云。汝不應以此祕密法。輒為人說。無令反招殃咎。身壞命終。墮大地獄。</span></p>
<p class="MsoNormal"><span style="font-size: 16.0pt; font-family: 新細明體">
佛說大悲空智金剛大教王儀軌經云。於七日中。施妙飲食。起大悲心。恭敬供養。設惡來者。倍生憐愍。勿復於彼生下劣想。令魔得便。常勤悲念。於晝夜分。以慧決擇。無復餘事。無非時食。不起邪思。於他善惡。勿樂宣傳。觀察他身。如護己有。　又云。以智慧方便。自性出生諸法。及彼三世。猶若虛空。於剎那頃。皆同一相。離諸分別。不為自他之所侵撓。成就持明諸業用等。設復於生死中。而常清淨。譬如河流。亦如燈炷。於晝夜中。真實不斷。彼無智者。於是儀軌。徒設疲勞。此世他世。無能成就。又云。　以佛神力不思議故。得成就已。令諸眾生。入佛知見。若於眾生少分損害。如是法印不能成就。</span></p>
<p class="MsoNormal"><span style="font-size: 16.0pt; font-family: 新細明體">
一字奇特佛頂經云。持明者。先當受三皈。發菩提心。清淨澡浴。大悲愍念一切有情。於寂靜處。應結契印。親承稟而受。若異此結者。諸魅及毗那夜迦而作障難。死墮地獄。不灌頂者。不發菩提心者。彼人前。不應結此等印。</span></p>
<p class="MsoNormal"><span style="font-size: 16.0pt; font-family: 新細明體">
大乘瑜伽金剛性海曼殊室利千臂千&#37474;大教王經云。壇場內供養食。入道場人眾僧等。&#24183;授法教主阿闍黎。並不得取食。其食與不入道場人食即得。　又云。若有教主阿闍黎。不在受法道場內。與人妄說如來秘密三摩地觀。秘教法藏者。此人好求名利。諂諛妄說。得四重罪。其聽者。生生得盜法罪。墮入地獄。永不聞正教法。若有受得如來秘密妙法。則常應四時不闕。供養行道。念誦坐觀。常行精進。勿令懈怠。　又云。魔作幻惑。非關正智。唯心示變。莫取外緣。須常諦觀心性。見性最靜。心性無物。是相莫取。則無境界妄相因緣。</span></p>
<p class="MsoNormal"><span style="font-size: 16.0pt; font-family: 新細明體">
陀羅尼集經云。若善男子。至心受持陀羅尼咒。應當護持三業清淨。護三業淨。有二種護。一外護。二內護。言外護者。不得食我世尊殘食。不得食一切聖賢殘食。不得食一切鬼神殘食。不得食師僧父母殘食。不得食一切眾人殘食。又不得食國王官人殘食。不共眾人傳器而食。亦不得食毗那夜迦鬼魔之食。若麵裹物。蒸煮燒熟歡喜團等。皆不得食。若食此食。於三昧力不得成就。若一切人畜生產處。不得往到。亦不得食。諸死亡家。十惡家。酤酒家。五辛家。埋死人家。賣凶具家。不淨人家。婬女家。造經像家。皆不得往。亦不得食。諸不淨人。看他產人。捉死屍人。截割眾生身肉之人。如是等人。皆不得近。與身相觸。亦勿交往。此名外護清淨之法。內護清淨者。身不得殺。偷盜。邪婬。口不妄語。惡口。兩舌。綺語。戲論。皆不應作。意不應作貪瞋癡等。唯起大慈大悲大喜大捨等心。是名菩薩四無量心。三業清淨。由三業淨。乃能受持此三昧陀羅尼佛頂咒印。　又云。未入三曼荼羅大道場者。不得為說此三昧陀羅尼咒印。不得聽聞。不得說法。若為說者。當墮地獄。其聽法者。得愚癡報。輒見法者。鬼神瞋訶。雖自曾入三昧道場。若不用心護法。輕命露處。作印咒法者。為惡鬼神之所得便。若能至誠堅固受持者。一切諸天隨身為護。　又云。其誦咒人。應當具足堅持七法。一者持戒。二者忍辱。三者離口四過。四者於佛法中。生決定信。五者發無上菩提心。六者常誦咒法。心生慚愧。七者於四威儀。身心無倦。猶如輪王。具足七寶。得紹王位。王四天下。咒師亦爾。具前七法。速得證驗。　又云。壇內食。分作三分。一分送與寺內。供養大眾。一分施與貧窮乞兒。一分布施水陸虛空諸眾生等。諸入壇弟子。及阿闍黎。並主人等。皆不合食。如其食者。法皆無驗。</span></p>
<p class="MsoNormal"><span style="font-size: 16.0pt; font-family: 新細明體">
大毘盧遮那成佛神變加持經云。乃至身分舉動住止。應知皆是密印。舌相所轉眾多言說。應知皆是真言。　又云。燒除妄分別。成淨菩提心。此名內護摩。為諸菩薩說。</span></p>
<p class="MsoNormal"><span style="font-size: 16.0pt; font-family: 新細明體">
蘇婆呼童子經云。若有誦持一切真言法者。先於諸佛。深起敬心。次發無上菩提之心。為度眾生。廣發大願。遠離貪癡憍慢等業。復於三寶。深生珍重。亦應虔誠遵祟大金剛部。當須遠離殺盜邪婬妄言綺語惡口兩舌。亦不飲酒。及以食肉。　口雖念誦。心意不善。常行邪見。以邪見故。變為不善。得雜染果。　持誦人。先須持戒。譬如芽種。皆依地生。由勤灌溉。令芽生長。世尊所說別解脫法。清淨尸羅。具應修行。若是俗流。唯除僧服。自餘律儀。悉皆無差。</span></p>
<p class="MsoNormal"><span style="font-size: 16.0pt; font-family: 新細明體">
一字佛頂輪王經云。一切咒者。心常寂靜。堅持六念。係修咒法。發菩提心。即得成就。離菩提心。畢無成辦。金剛瑜伽中略出念誦經云。不應與未入壇場人說此法事。汝儻說者。非但違失汝三摩耶。自招殃咎耳。　應堅守正法。設遭逼迫惱害。乃至斷命。不應捨離修菩提心。於求法人。不應慳吝。於諸眾生有少不利益事。亦不應作。此是最上句義。聖所行處。</span></p>
<p class="MsoNormal"><span style="font-size: 16.0pt; font-family: 新細明體">
廣大寶樓閣善住秘密陀羅尼經云。勿以此法於後世時。妄相付與。下劣賤人。惡性眾生。破戒眾生。懈怠眾生。邪見眾生。小乘眾生。貪欲眾生。我慢眾生。如斯之類。不須為說此陀羅尼。</span></p>
<p class="MsoNormal"><span style="font-size: 16.0pt; font-family: 新細明體">
牟梨曼陀羅咒經云。若起貪欲心。而誦咒乞效驗者。當來成於夜叉種子。若無智心中。而誦咒求驗者。當來成於鬼神種子。若慈愍之心。大慈悲心。念佛之心。如是心中。誦咒乞驗。當來成於如來種智。所為所作。得無障礙。一切成就。　復次。或欲睡眠。嚬申欠呿。謦咳洟唾。整身形供具。一切不安。竊起緣慮。即勿誦咒。急當至心向佛瞻仰。竭誠專注。凝想正觀。心意清淨。乃可誦咒。若大小遺已咒水一掬二十一&#24487;。想月臨照。自灑頭頂周身及衣。所有染汙。一切清淨。</span></p>
<p class="MsoNormal"><span style="font-size: 16.0pt; font-family: 新細明體">
妙臂菩薩所問經云。其室開門。唯得向東向西。或向於北。不得向南。　又云。夏安居時。不得作成就之法。　又云。持誦行人。求悉地者。以持戒為根本。然後運菩提心。發精進勇施正勤力。持誦真言。常不懈退。於佛菩薩。倍生恭信。譬如輪王具足七寶。方理國土而得安靜。</span></p>
<p class="MsoNormal"><span style="font-size: 16.0pt; font-family: 新細明體">
金剛薩埵說頻瑟夜迦天成就儀軌經云。是中成就法。諸持明者。欲作此法。以慈悲為本。利樂為先。饒益有情。方便攝化。可作成就。若用怨親之見。取捨之情。而作此法。定不成就。復招重罪。</span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">
○有宋高僧傳云。傳教令輪者。東夏以金剛智為始祖。不空為二祖。慧朗為三祖。</span></p>
<p class="MsoNormal"><span style="font-size: 16.0pt; font-family: 新細明體">法海觀瀾卷第四終</span></p>
<hr>
<p class="MsoNormal"><span style="font-family: 新細明體"><a name="法海觀瀾卷第五（目錄）">
<font size="6">法海觀瀾卷第五（目錄）</font></a></span></p>
<p class="MsoNormal">
<span style="font-size: 16.0pt; font-family: 新細明體; font-weight: 700">【淨土要典】</span></p>
<p class="MsoNormal"><span style="font-size: 16.0pt; font-family: 新細明體">
大寶積經無量壽如來會（二卷）</span></p>
<p class="MsoNormal"><span style="font-size: 16.0pt; font-family: 新細明體">
佛說阿彌陀經（四紙）</span></p>
<p class="MsoNormal"><span style="font-size: 16.0pt; font-family: 新細明體">
阿彌陀鼓音聲王陀羅尼經（三紙）</span></p>
<p class="MsoNormal"><span style="font-size: 16.0pt; font-family: 新細明體">
佛說觀無量壽佛經（一卷）</span></p>
<p class="MsoNormal"><span style="font-size: 16.0pt; font-family: 新細明體">
無量壽經優波提舍（七紙欠）</span></p>
<p class="MsoNormal"><span style="font-size: 16.0pt; font-family: 新細明體">
佛說阿彌陀經疏（七紙）</span></p>
<p class="MsoNormal"><span style="font-size: 16.0pt; font-family: 新細明體">
觀無量壽佛經疏（一卷）</span></p>
<p class="MsoNormal"><span style="font-size: 16.0pt; font-family: 新細明體">
觀無量壽佛經疏妙宗鈔（六卷）</span></p>
<p class="MsoNormal"><span style="font-size: 16.0pt; font-family: 新細明體">十疑論（一卷）</span></p>
<p class="MsoNormal"><span style="font-size: 16.0pt; font-family: 新細明體">
往生淨土懺願儀（十二紙）</span></p>
<p class="MsoNormal"><span style="font-size: 16.0pt; font-family: 新細明體">
決疑行願二門（九紙）</span></p>
<p class="MsoNormal"><span style="font-size: 16.0pt; font-family: 新細明體">
淨土境觀要門（六紙餘）</span></p>
<p class="MsoNormal"><span style="font-size: 16.0pt; font-family: 新細明體">蓮宗寶鑑（七卷）</span></p>
<p class="MsoNormal"><span style="font-size: 16.0pt; font-family: 新細明體">念佛三昧寶王論</span></p>
<p class="MsoNormal"><span style="font-size: 16.0pt; font-family: 新細明體">淨土或問（一卷）</span></p>
<p class="MsoNormal"><span style="font-size: 16.0pt; font-family: 新細明體">
寶王三昧念佛直指（四卷）</span></p>
<p class="MsoNormal"><span style="font-size: 16.0pt; font-family: 新細明體">
楚石禪師西齋淨土詩（二卷）</span></p>
<p class="MsoNormal"><span style="font-size: 16.0pt; font-family: 新細明體">
淨土生無生論（一卷）</span></p>
<p class="MsoNormal"><span style="font-size: 16.0pt; font-family: 新細明體">西方合論（十卷）</span></p>
<p class="MsoNormal"><span style="font-size: 16.0pt; font-family: 新細明體">樂邦文類（六卷）</span></p>
<p class="MsoNormal"><span style="font-size: 16.0pt; font-family: 新細明體">龍舒淨土文</span></p>
<p class="MsoNormal"><span style="font-size: 16.0pt; font-family: 新細明體">往生集（三卷）</span></p>
<p class="MsoNormal"><span style="font-size: 16.0pt; font-family: 新細明體">西方發願文</span></p>
<hr>
<p class="MsoNormal"><span style="font-family: 新細明體"><a name="法海觀瀾卷第五">
<font size="6">法海觀瀾卷第五</font></a></span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
古吳蕅益比丘智旭輯</span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
中山湯學紳康民閱梓</span></p>
<p class="MsoNormal">
<span style="font-size: 16.0pt; font-family: 新細明體; font-weight: 700">【淨土玄門】</span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">
○大方廣佛華嚴經第十六卷云。寍受地獄苦。得聞諸佛名。不受無量樂。而不聞佛名。所以於往昔。無數劫受苦。流轉生死中。不聞佛名故。　又云。若見如來者。為得大善利。聞佛名生信。則是世間塔。　入法界品云。若得見於佛。除滅一切苦。能入諸如來。大智之境界。若得見於佛。捨離一切障。長養無盡福。成就菩提道。</span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">
○大寶積經無邊莊嚴會云。若復有人。於日日中。稱說如來名號功德。是諸眾生。能離黑暗。漸次當得燒諸煩惱。如是稱念南無佛者。語業不空。如是語業。名執火炬。能燒煩惱。若復有人。得聞如來及佛名號。離諸黑暗。與彼眾生為涅槃因。　菩薩見實會云。此釋種決定。得生安樂國。面奉無量壽。住安樂國已。無畏成菩提。能趣十方界。供養無量佛。安住一佛土。能供十方佛。　授幻師跋陀羅記會云。有四法。得值諸佛。一者恆以一心專念佛故。二者稱讚如來諸功德故。三者所受律儀遍清淨故。四者以勝意樂發弘願故。　發勝志樂會云。若有眾生發十種心。隨一一心。專念向於阿彌陀佛。是人命終。當得往生彼佛世界。一者於諸眾生起於大慈。無損害心。二者於諸眾生起於大悲。無逼惱心。三者於佛正法不惜身命。樂守護心。四者於一切法發生勝忍。無執著心。五者不貪利養恭敬尊重。淨意樂心。六者求佛種智。於一切時無忘失心。七者於諸眾生尊重恭敬。無下劣心。八者不著世論。於菩提分生決定心。九者種諸善根。無有雜染清淨之心。十者於諸如來捨離諸相。起隨念心。</span></p>
<p class="MsoNormal" style="text-indent: 16.0pt">
<span style="font-size: 16.0pt; font-family: 新細明體">
淨信童女會云。菩薩成就八種法故。於諸佛前。蓮花化生。一者乃至失命。不說他過。二者勸化眾生。令歸三寶。三者安置一切。於菩提心。四者梵行無染。五者造立佛像。置蓮花座。六者憂惱眾生。令除憂惱。七者於貢高人中。常自謙下。八者不惱他人。　文殊師利說般若會云。法界一相。繫緣法界。是名一行三昧。若善男子善女人欲入一行三昧。當先聞般若波羅蜜。如說修學。然後能入一行三昧。如法界緣。不退不壞。不思議。無礙無相。應處空閑。捨諸亂意。不取相貌。繫心一佛。念念相續。即是念中。能見過去未來現在諸佛。何以故。念一佛功德無量無邊。亦與無量諸佛功德無二。不思議佛法。等無分別。皆乘一如。成最正覺。悉具無量功德。無量辨才。如是入一行三昧者。盡知恆沙諸佛法界。無差別相。</span></p>
<p class="MsoNormal"><span style="font-size: 16.0pt; font-family: 新細明體">
大方等大集經第七云。法語比丘。二萬年中無有睡眠。如彈指頃。不生貪心。瞋心。癡心。不善覺觀。不念父母宗親眷屬。飲食衣服房舍臥具資生之物。亦不覺知晝夜之相。二萬年中。常修念佛。</span></p>
<p class="MsoNormal"><span style="font-size: 16.0pt; font-family: 新細明體">
大集日藏經第九云。若種種善願。不得稱心。欲令如是種種惡業速滅盡者。應淨洗浴。著鮮潔衣。菜食長齋。勿噉辛臭。於寂靜處。莊嚴道場。正念結加。或行或坐。念佛身相。無使亂也。更莫他緣。念其餘事。或一日夜。或七日夜。不作餘業。至心念佛。乃至見佛。小念見小。大念見大。乃至無量念者。見佛色身無量無邊。彼佛身形。三十二相。於一一相。亦念亦觀。皆令明了。隨所見相。見青光明。於彼光相。專精繫意。無令心亂。作是念時。而誦是咒。<span lang="EN-US">○哆絰&#21635;○毘視林婆毘視林婆○鬱頭波馱避耶○毘視林婆○斯那婆頗羅斯那婆頗羅阿〔少/兔〕那多他恀○阿〔少/兔〕那多他恀○復噓多俱致毘視林婆○毘視林婆○莎訶○如是一相。在於前心。〔骨*力〕〔骨*力〕專念。不起亂想。然後誦此陀羅尼咒。乃至念於佛身相中。青色出光。彼光出已。從行者頂入。爾時安心。慎莫驚怖。於自身中見於此光。如彼青色。念此青光。於自身中。各各支體。處處&#24487;行。乃至一切身中火然。見火然已。乃至成灰。及四方風。來吹散滅。如是念時。見於自身無有一相。唯有空在。乃至十方皆悉是空。不見一色。如是念佛青色力緣。誦持於咒。成就此行。善男子。若復有人。如是繫念。不散亂心。學四禪地依止。心念陀羅。而彼眾生。一切業障。煩惱障。法障。罪業皆盡。唯除五逆。破毀正法。誹謗聖人。</span></span></p>
<p class="MsoNormal"><span style="font-size: 16.0pt; font-family: 新細明體">
菩薩念佛三昧經云。正念諸法真如之相。是名念佛。大集念佛三昧經云。當知如是念佛三昧。則為總攝一切諸法。</span></p>
<p class="MsoNormal"><span style="font-size: 16.0pt; font-family: 新細明體">
大集賢護經云。若有比丘。比丘尼。優婆塞。優婆夷。清淨持戒。具足諸行。獨處空閑。如是思惟。於一切處。隨何方所。即若西方阿彌陀如來。是人爾時如所聞已。端坐繫念。專心想彼阿彌陀如來。如是相好。如是威儀。如是大眾。如是說法。如聞繫念。一心相續。次第不亂。或經一日。或復一夜。如是或至七日七夜。如先所聞。具足念故。是人必&#35241;阿彌陀如來應供等正覺也。　又云。得見彼佛。有三因緣。一者緣此三昧。二者彼佛加持。三者自善根熟。　又云。譬如有人。持赤栴檀示愚癡人。而彼癡故。起臭穢想。主人告曰。若不信者。應先嗅嘗。為臭為香。亦應觀察是檀光色文彩。然彼愚者。轉生憎惡。以手捻鼻。不肯嗅聞。掩閉其目。不肯觀視。如是來世有惡比丘憎惡是經。其事亦爾。彼惡人輩。不知修習身戒心慧。愚癡無智。猶如啞羊。頑騃<a>很</a></span><span class="MsoCommentReference"><span lang="EN-US" style="font-size: 9.0pt"><![if !supportAnnotations]><a class="msocomanchor" id="_anchor_2" onmouseover="msoCommentShow('_anchor_2','_com_2')" onmouseout="msoCommentHide('_com_2')" href="#_msocom_2" language="JavaScript" name="_msoanchor_2">[C2]</a><![endif]><span style="display: none">&nbsp;</span></span></span><span style="font-size: 16.0pt; font-family: 新細明體">弊。彼諸惡人。又薄福故。雖復得聞如是妙典。正念諸佛現前三昧。不用書寫。不能讀誦。不能受持。不能思惟。不能為人宣揚廣說。又亦不能廣生隨喜。云何能得如說修行。　又云。若有菩薩。深樂廣宣。復欲思惟如是三昧者。當先護持清淨戒行。不缺戒行。不染戒行。不汙戒行。不濁戒行。不著戒行。不動戒行。不被訶戒行。智者所讚戒行。聖所愛敬戒行。應當念知如是諸戒也。彼出家菩薩。應當依彼波羅提木叉。成就威儀。成就眾行。乃至成就微塵數等戒行清淨活命。於諸戒中。當念成就。應信甚深不得著忍。於空無相無願諸法中。聞說之時。心不驚怖。無有悔沒。以是因緣。成就清淨戒行。乃至聖所愛敬戒行也。若有出家菩薩。取著色。受持禁戒。修行梵行。如是取著受想行識。受持禁戒。修行梵行。修行已。作如是念。我今如是持戒。如是苦行。如是修學。如是梵行。願我未來得生天上。或生人間。自在有生。受諸果報。以是因緣。成就不清淨戒。乃至聖者所不愛戒。　又云。具足四法。得是三昧。一者不著一切外道語言。二者不樂一切諸愛欲事。三者常不遠離頭陀功德。四者常厭三界諸有生處。</span></p>
<p class="MsoNormal"><span style="font-size: 16.0pt; font-family: 新細明體">
大樹緊那羅王所問經云。菩薩成就四法。不離見佛。何等四。自往見佛。亦勸眾生。自往聽法。亦勸眾生。自發菩提心。亦勸眾生發菩提心。常不捨離念佛三昧。是為四。</span></p>
<p class="MsoNormal"><span style="font-size: 16.0pt; font-family: 新細明體">
觀佛三昧海經云。一者持戒不犯。二者不起邪見。三者不生憍慢。四者不恚不嫉。五者勇猛精進。如救頭然。行此五事。正念諸佛微妙色身。令心不退。亦當讀誦大乘經典。以此功德念佛力故。疾疾得見無量諸佛。見諸佛者。獨一心淨。不與他共。　　又云。未來眾生其有得是念佛三昧者。觀佛諸相好者。得諸佛現前三昧者。當教是人。密身口意。莫起邪命。莫生貢高。若起邪命及貢高法。當知此人是增上慢。破滅佛法。是惡魔伴。如是惡人。雖復念佛。失甘露味。此人生處。以貢高故。身恆卑小。生下賤家。此邪命業。壞敗善根。猶如狂象。壞蓮華池。</span></p>
<p class="MsoNormal"><span style="font-size: 16.0pt; font-family: 新細明體">
寶雨經云。菩薩成就十種法。生清淨佛剎。一成就于戒。無缺無雜無點汙。二為一切有情。心得平等。三能成就廣大善根。四於利養名稱恭敬讚歎。心常捨離。無所染著。五得清淨信。心無疑惑。六常修精進。離懈怠心。七能入寂定。無散亂心。八能得多聞而無惡慧。九成就利智。非鈍根性。十有慈悲性。無損害心。若有菩薩成就一法。得無缺減。無少違犯。鮮白清淨。即得具足成就十法。</span></p>
<p class="MsoNormal"><span style="font-size: 16.0pt; font-family: 新細明體">
諸法無行經云。我未曾見聞。慈悲而行惱。互共相瞋恚。願生阿彌陀。若人如恆河。惡口加刀杖。如是皆能忍。則生清淨土。</span></p>
<p class="MsoNormal"><span style="font-size: 16.0pt; font-family: 新細明體">
大乘入楞伽經云。十方諸剎土。眾生菩薩中。所有法報佛。化身及變化。皆從無量壽。極樂界中出。　又云。大慧汝應知。善逝涅槃後。未來世當有。持於我法者。南天竺國中。大名德比丘。厥號為龍樹。能破有無宗。世間中顯我。無上大乘法。得初歡喜地。往生安樂國。月燈三昧經云。是人臨欲命終時。悲慧勇猛彌陀佛。是佛為現住其前。以持如是三昧故。得見十力稱所求。及諸聲聞住其前。決定生彼安樂國。以持如是三昧故。</span></p>
<p class="MsoNormal"><span style="font-size: 16.0pt; font-family: 新細明體">
如來智印經云。若有書寫此法印。讀誦宣示為人說。此功德身不可議。佛子當生極樂國。</span></p>
<p class="MsoNormal"><span style="font-size: 16.0pt; font-family: 新細明體">
十住斷結經神足品云。西方去此無數佛土。有佛名無量壽。其土清淨。無婬怒癡。悉同一心。皆由蓮花中生。不因父母情欲生也。純是童男。亦無女形。無大小便。以禪悅樂法。無想念識。以為飯食。共相敬念。如父如母。以生彼者。可發誓願。</span></p>
<p class="MsoNormal"><span style="font-size: 16.0pt; font-family: 新細明體">
大乘莊嚴寶王經云。觀自在菩薩變現種種。救度無數百千萬俱胝那庾多有情。令得往生極樂世界。見無量壽如來。得聞法要。皆令當得成菩提道。</span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">
○大般若經云。是菩薩摩訶薩。由與般若波羅蜜多恆相應故。從此處沒。生餘佛土。從一佛國。至一佛國。在在生處。常得值遇諸佛世尊。供養恭敬尊重讚歎。乃至無上正等菩提。終不離佛。　又云。若菩薩暫一&#35241;見佛形像已。乃至證得無上菩提。終不捨於念佛作意。　又云。是菩薩為聽法故。常樂見佛。若聞如來在餘世界。現說正法。即以願力往生彼界。恭敬供養。聽受正法。　又云。是善男子。善女人等。信樂廣大。能依妙色聲香味觸。修廣大施。修此施已。復能種植廣大善根。因此善根。復能攝受廣大果報。專為利樂一切有情。於諸有情。能捨一切內外所有。彼迴如是所種善根。願生他方諸佛國土。現有如來宣說如是甚深般若無上法處。彼聞如是般若法已。復能安立彼佛土中無量有情。令發無上正等覺心。修菩薩行。示現勸導。讚勵慶喜。令於無上正等菩提。得不退轉。由斯圓滿所發大願。速證無上正等菩提。　又云。若菩薩能正修行一相莊嚴三摩地者。疾證無上正等菩提。若善男子善女人。欲入如是三摩地者。應處空閑。</span><span style="font-size: 16.0pt; font-family: 新細明體">離諸喧雜。結加趺坐。不思眾相。為欲利樂一切有情。於一如來專心繫念。審取名字。善想容儀。隨所在方。端身正向。相續繫念。此一如來。即為普觀三世諸佛。所以者何。一佛所有無量無邊功德辨才。等一切佛三世諸佛。乘一真如。證大菩提。無差別故。若精勤修學。得入如是一相莊嚴三摩地者。普能了達無量無邊殑伽沙等諸佛法界無差別相。亦能總持無量無數殑伽沙等諸佛菩薩已轉未轉無上法輪。一一法門。皆能了達甚深義趣。宣說開示辨才無盡。勝阿難陀。多百千倍。</span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">
○大智度論云。莊嚴佛界事大。獨行功德。不能成故。要須願力。譬如牛力雖能挽車。要須御者。能有所至。淨世界願。亦復如是。福德如牛。願如御者。　念佛三昧能除種種煩惱。及種種罪。又有大福德。能度眾生。是諸菩薩。欲度眾生。諸餘三昧。無如此念佛三昧福德。能速滅諸罪者。　菩薩有所見色。皆是佛色。念佛三昧力故。於色不著。　若遠離諸佛。便壞諸善根。沒在煩惱。自不能度。</span><span style="font-size: 16.0pt; font-family: 新細明體"><a href="#紙本作">安</a></span><span lang="EN-US" style="font-size: 16.0pt; font-family: 新細明體">能度人。　如少湯投大冰池。雖消少處。反更成冰。菩薩未入法位。若遠離諸佛。以少功德。無方便力欲化眾生。雖少益利。反更墜落。　行</span><span style="font-size: 16.0pt; font-family: 新細明體">生忍故。一切眾生中發慈悲心。滅無量劫罪。得無量福德。行法忍故。破諸法無明。得無量智慧。二行和合故。何願不得。以是故。菩薩世世常不離諸佛。復次菩薩常愛樂念佛故。捨身受身。恆得值佛。　世人精進持戒者。於念佛三昧心得定時。罪垢不障。即得見佛。聞佛說法。音聲清了。　若離有佛國者。雖受人天樂。不知是佛恩力所致。與畜生無異。若一切佛不出世。則無三乘涅槃之道。常閉在三界獄。永無出期。　菩薩得無生法忍受記。更無餘事。唯行淨佛世界。成就眾生。見不淨世界相。願我國土無如是事。</span></p>
<p class="MsoNormal"><span style="font-size: 16.0pt; font-family: 新細明體">
攝大乘論本云。菩薩念佛法身。由七種念。應修此念。一者諸佛於一切法得自在。轉於一切世界。得無礙通故。二者如來其身常住。真如無間。解脫垢故。三者如來最勝無罪。一切煩惱及所知障。並離繫故。四者如來無有功用。不作功用。一切佛事無休息故。五者如來受大富樂。清淨佛土。大富樂故。六者如來離諸染汙。生在世間。一切世法不能染故。七者如來能成大事。示現等覺般涅槃等。一切有情未成熟者。能令成熟。已成熟者。令解脫故。</span></p>
<p class="MsoNormal">
<span lang="EN-US" style="font-size: 16.0pt; font-family: 新細明體">
○有宋高僧傳云。唐法照問文殊言。末法凡夫。去聖</span><span style="font-size: 16.0pt; font-family: 新細明體">時遙。知識轉劣。垢障尤深。佛性無由顯現。佛法浩瀚。未審修行於何法門最為其要。唯願大聖。斷我疑網。文殊報言。汝今念佛。今正是時。諸修行門。無過念佛。供養三寶。福慧雙修。此之二門。最為徑要。所以者何。我於過去劫中。因觀佛故。因念佛故。因供養故。今得一切種智。是故一切諸法。般若波羅蜜甚深禪定。乃至諸佛。皆從念佛而生。故知念佛。諸法之王。汝當常念無上法王。令無休息。照又問。當云何念。文殊言。此世界西。有阿彌陀佛。彼佛願力不可思議。汝當繼念。令無間斷。命終之後。決定往生。永不退轉。　唐慧日。至北印度健馱羅國。王城東北大山。觀音像前。七日叩頭斷食。志誠祈請。觀音空中現紫金色相。長一丈餘。坐寶蓮華。垂右手摩日頂曰。汝欲傳法。自利利他。西方淨土。極樂世界。彌陀佛國。勸令念佛誦經。迴願往生。到彼國已。見佛及我。得大利益。汝自當知淨土法門。勝過諸行。</span></p>
<p class="MsoNormal"><span style="font-size: 16.0pt; font-family: 新細明體">
死心新禪師云。清珠下於濁水。濁水不得不清。佛念投於亂心。亂心不得不佛。</span></p>
<p class="MsoNormal"><span style="font-size: 16.0pt; font-family: 新細明體">法海觀瀾卷五終</span></p>
<p class="MsoNormal"><span style="font-size: 16.0pt; font-family: 新細明體">
　　弟子等眾。從無始來。雖有善根。皆墮偏小。無非誤己誤人。今得遇此書。開正知見。&#24487;遊法海。如得指南。一方既正。方方皆正。初步不迷。步步不迷。所謂行步平正。其疾如風。可以直抵寶所。得歸故鄉。</span><span lang="EN-US" style="font-size: 16.0pt; font-family: 新細明體"><br>
　　我佛必然遙伸右手。慈悲攝受矣。眾等一心上叩。</span><span style="font-size: 16.0pt; font-family: 新細明體"><br>
　　常住三寶。懺悔屢生以來邪知邪見。為利為名不知出要。但增生死。思之思之。永斷貪瞋癡愛。誓戒殺盜邪妄。深信因果。讀誦大乘。莊嚴淨土。早見彌陀。速離濁惡。成就慧身。再迴娑婆。普利塵沙。同歸正覺。惟願。彌陀世尊。觀音勢至。清淨海眾諸大菩薩。冥中加被。<br>
　　滿茲微願。所有一沙一滴。同歸法海。一字一句。化作光明。燈燈無盡。展轉無窮。伏願屢生父母。歷劫恩冤。早往蓮邦。同為菩提眷屬。是為至願。</span></p>
<p class="MsoNormal" style="text-indent: 32.0pt">
<span style="font-size: 16.0pt; font-family: 新細明體">光緒二十三年六月十九日觀音聖誕之期圓滿</span></p>
<p class="MsoNormal" style="text-indent: 160.0pt">
<span style="font-size: 16.0pt; font-family: 新細明體">板存揚州藏經禪院微塵室</span></p>
<div style="mso-element: comment-list">
  <![if !supportAnnotations]>
  <hr class="msocomoff" align="left" size="1" width="33%"><![endif]>
  <div style="mso-element: comment">
    <![if !supportAnnotations]>
    <div id="_com_1" class="msocomtxt" language="JavaScript" onmouseover="msoCommentShow('_anchor_1','_com_1')" onmouseout="msoCommentHide('_com_1')">
      <![endif]><![if !supportAnnotations]><![endif]>
      <p class="MsoCommentText"><span class="MsoCommentReference">
      <span lang="EN-US" style="font-size: 9.0pt">&nbsp;<![if !supportAnnotations]><a href="#_msoanchor_1" class="msocomoff">[p1]</a><![endif]></span></span><span style="font-family: 新細明體">紙本作「隨」。</span><![if !supportAnnotations]></div>
    <![endif]>
  </div>
  <div style="mso-element: comment">
    <![if !supportAnnotations]>
    <div id="_com_2" class="msocomtxt" language="JavaScript" onmouseover="msoCommentShow('_anchor_2','_com_2')" onmouseout="msoCommentHide('_com_2')">
      <![endif]><![if !supportAnnotations]><![endif]>
      <p class="MsoCommentText"><!--[if supportFields]><span lang="EN-US">PAGE 
      \# &quot;'</span><span style="font-family: 新細明體">頁</span><span lang="EN-US">: 
      '#'<br>
      '&quot;</span><span class="MsoCommentReference"><span lang="EN-US" style="font-size: 9.0pt">&nbsp;
      </span></span><![endif]--><!--[if supportFields]><![endif]-->
      <span class="MsoCommentReference">
      <span lang="EN-US" style="font-size: 9.0pt">&nbsp;<![if !supportAnnotations]><a href="#_msoanchor_2" class="msocomoff">[C2]</a><![endif]></span></span><span style="font-family: 新細明體">疑為〔狠〕字</span></div>
  </div>
</div>

<p class="MsoCommentText"><a name="紙本作">紙本作</a>：「自不能度。<font color="#FF0000">宏</font>能度人。」，經查大智度論，<font color="#FF0000">宏</font>字應作<font color="#FF0000">安</font>字。</p>

</body>

</html>